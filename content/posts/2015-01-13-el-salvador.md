---
title: El Salvador
author: Marek Bartík
type: post
date: 2015-01-13T02:50:50+01:00
url: /el-salvador/
categories:
  - Cestování
  - Latinská Amerika
tags:
  - cestování
  - el salvador

---
V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako druhá země byl na seznamu **El Salvador**, kde jsem strávil 4 dny.

Po cestě na šílené silnici z [Nicaraguy][1] jsme na hranicích s Hondurasem ve 4 ráno, vidíme ceduli &#8222;Poplatek za migrační jsou 3$, pokud po vás úředník bude chtít více, nahlašte tuto událost&#8220;. Úředník chce 4$, prý je po šesté večer. Jsme ospalí, neřešíme to. Jsme ale udivení, že jsme nedostali **žádné razítko**. Hranice s El Salvadorem přecházíme zanedlouho poté. Náš řidič ale nezná cestu do El Tunco, je tu prý poprvé&#8230;

**El Tunco** nám doporučoval každý, ale pláž tu **není žádný zázrak**. Je to tu dražší, ale není to hrozné. Večer skvělé jídlo a nádherně osvícená pláž. Párty.

{{<figure id="attachment_518" src="https://yahoodka.cz/wp-content/uploads/2015/01/DSC_0806-1024x683.jpg" alt="El Tunco El Salvador">}}
Na pláži je spousta psů. Jednoho jsem si vycvičil na nošení piva

Cenu hotelu jsme samozřejmě ukecali. Spal jsem venku, všude spousta komárů a pořád se mě držel průjem. Sousedi bylí místňáci, naprosto bezohlední. Hrozná noc. A co víc? **Kohouti tu kokrhají celou noc!**

Další destinace hlavní město, podíváme se na vykopávky a přespíme tu. Prohlédneme město. **San Salvador** ale není turistická destinace, není tu nic. Zajímavý byl jen trh, holky i kluci vás **lákají, osahávají, tahají za ruce a přemlouvají ke koupi**. Našli jsme hotel, údajně v bezpečné čtvrti. Horší díru jsem neviděl, ale ukecal jsem to na 10$ pro 7 lidí! **Nejlevnější hotel** za celou cestu, ovšem jen 4 postele a záchod v pokoji, bez prkénka, bez stěn, nešel spláchnout. Šílená díra.

Vykopávky měli zavřeno, nakonec jsme je ale ukecali a dokonce měli **tour zdarma** i s průvodcem! Nestálo to ale za to, byla to nuda. Průvodce mě pořád pobízel ať to všechno fotím, ale opravdu nebylo co.

Po výletu jsme se vrátili do hlavního města, bylo teprve odpoledne a ve městě se začali objevovat civilové s **kuklami, brokovnicemi či samopaly**. Taktéž spousta ozbrojených vojáků a policistů, všude. Šel z toho strach. Prošel jsem kolem 2 ozbrojených týpků, za nimi klečel **muž, ruce za hlavou, čelem ke zdi, ve zvratkách**. Takové scenérie na každém kroku, měli jsme toho dost, sbalili jsme se a odjeli z města.

Autobus byl klimatizovaný, nastydl jsem. **Nesnáším klimatizaci.** Proč to proboha tak přehánějí? Kord když je venku vedro jak blázen.

Pozdě v noci jsme si našli hodinový hostel v Santa Ana. Ano, **byl to bordel**. Cenu se nám ale povedlo opět usmlouval. Bordel měl ale spoustu super features &#8211; vypínač na světlo, na muziku, zrcadlo na stropě a vlastní koupelnu.

Policisté nás tu opět straší, místo vysvětlení cesty nám raději dělají eskort až na poptávané místo. Přitom je to tu v klidu. **Proč jsou proboha všichni tak vystrašení?**

{{<figure id="attachment_521" src="https://yahoodka.cz/wp-content/uploads/2015/01/DSC_0953-1024x683.jpg" alt="el salvador san seesaw swing el imposible">}}
Houpačka z ostnatého drátu v místní škole, no proč ne&#8230;

V El Salvadoru **se platí americkým dolarem** a taky tu tak napůl používají a nepoužívají metrický systém.

Ráno jsem objevil v obchoďáku krásný muffin, ale nemohli mi ho prodat kvůli chybě v systému pokladen. Grrrr.

V autobuse na cestě dál potkáváme týpka mluvícího anglicky, takže konečně někdo otravuje i kluky, kteří nemluví španělsky. Máme namířeno do parku **El Imposible** a týpek straší, že nás **okradou a nejspíš i zabijí**. Všude jsou totiž gangy a bez policie či ochranky ať to ani nezkoušíme. Další kecka.

V autobuse si kupuji **kokos za 50 centů**, je zbaven skořápky, oloupaný a je dokonce plný mléka. Výborné!

Tato oblast není turistická, koukají na nás s podezřením. Hotel 8$, nejdražší z celé cesty. Večeře však za pouhé 2$, super hovězí steak. Hotel byl první kandidát na první **teplou sprchu** z celé naší cesty, ale ne-e.

Hike nějakou chvíli trval, ale byla to pohoda. Utíkám skupině, jsem rychlejší. V tom slyším auto, vystrašen řečmi týpka se schovávám, na korbě **4 muži se samopaly**. Byli to ale vojáci strážící anténu na vrcholu. Ptám se na cestu, povídám si. Velitel říká, že je to tu naprosto bezpečné.

{{<figure id="attachment_519" src="https://yahoodka.cz/wp-content/uploads/2015/01/DSC_0948-1024x696.jpg" alt="el san salvador el imposible">}}
Po přemlouvání s námi dali i fotku, ale ne a ne se usmát!

Chutnáme **pomeranče**, obdivujeme obrovské sítě pavouků a užíváme **nádherný výhled na Pacifik a Guatemalu**. Nádherné ticho.

Cestou zpátky se opět kus vezeme pickupem, ale tentokrát **chce víc peněz**. Přesto platíme stejně a odcházíme. Obírat se nenecháme.

Dostáváme žízeň a v českém duchu vykupujeme všechny piva v místním obchodě. Situace mi připomíná hospodu na mýtince, protože paní z kšeftu není vůbec nadšená.

Večer se na nás holky opět chichotají a stydí se nás oslovit. Potkáváme **mormony**, kteří tu šíří slovo boží už přes 2 roky. Tady v malinké vesnici, kde je věřící naprosto každý.

Spousta lidí tu vyhazuje **odpadky na ulici**. Dokonce i za jízdy z autobusu! Pak se není čemu divit, že je tu takový svinčík.

Strašení pokračuje, místní tvrdí, ať nejezdíme do Guatemaly, tam už je to totiž **opravdu nebezpečné!**

El Salvador mi přišel asi jako nejnebezpečnější země z celé Střední Ameriky. Je to také levná země a kdyby tu nepoužívali americký dolar, určitě by i bylo líp. Ostatně tu prý lidem **platí v původní měně a lidi si musejí sami směnit na dolary**. Praštěné. Jinak je to ale nádherná země a stojí za to ji navštívit.


|||
|--- |--- |
|Položka|Cena|
|Honduras hranice|4 $|
|Pivo 1 pinta|2 $|
|Hotely|3-8 $|
|Oloupaný kokos v buse|0,5$|
|Pupusa|0,5$|


[Fotky na Flickru][5] [Videa na youtube][6]

Líbil se vám článek? Máte otázky? Rád s čímkoliv pomůžu, na vše odpovím :) Budu rád za jakýkoliv feedback.

 [1]: https://yahoodka.cz/nicaragua/ "Nicaragua"
 [2]: https://yahoodka.cz/wp-content/uploads/2015/01/DSC_0806.jpg
 [3]: https://yahoodka.cz/wp-content/uploads/2015/01/DSC_0953.jpg
 [4]: https://yahoodka.cz/wp-content/uploads/2015/01/DSC_0948.jpg
 [5]: https://www.flickr.com/photos/bartimar/sets/72157650167303411/
 [6]: https://www.youtube.com/watch?v=DOjb9hZU23Y&list=PLX6Ph1m5eSmF40lSGGe98bR58bW7Bkg0w&index=15