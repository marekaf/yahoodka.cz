---
title: Nicaragua
author: Marek Bartík
type: post
date: 2015-01-13T01:21:55+01:00
url: /nicaragua/
categories:
  - Cestování
  - Latinská Amerika
tags:
  - cestování
  - nikaragua

---
V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako první země byla na seznamu **Nicaragua**, kde jsem strávil 7 dní.

Jen dostat se do Nicaraguy byl problém. Z Cartaga jsme vyráželi asi ve 4 ráno. V San José jsme byli před pátou, ale nádraží bylo 3 km daleko. Krosny máme opravdu těžké. Na nádraží se dozvídáme, že je další bus vyprodaný. Čekáme 90 minut na další, který nakonec odjíždí o 20 minut dříve než bylo psáno. Cena asi 200,- Kč do Peñas Blancas, čili přímo na hranice. 6 hodin jízdy. Dále platíme 8$ za opuštění Kostariky, na lístku je ale jen 7, poplatek za servis. **Podvedli nás**. Vstup do Niky 12$ a poplatek 1$ za to, že jsme bílí. **Fronta na migrační 4 hodiny**. Dále stíháme už jen chicken bus za pouhý 1$ do Rivas, kde raději přespíme.

{{<figure id="attachment_510" src="/wp-content/uploads/2015/01/DSC_0088-1024x683.jpg" alt="costa rica kostarika nicaragua chicken bus">}}
Chicken bus &#8211; když máte štěstí, pojedou s vámi i slepice

Z Rivas jsme ráno jeli do **San Juan del Sur**. Pěkná pláž a celkem přívětivé ceny. Skvělí lidé a levný rum, toť první pocity. Z pláže je vidět kopec se sochou ježíše, cestou jsme si stopli auto a dostali se až nahoru, zdarma. Byli to 3 týpci ze Salvadoru, na otázku kdy se vrací, odvětili: **&#8222;Snad nikdy!&#8220;**

Znovu pociťuji obrovskou **výhodu mluvení česky** v naprosto cizí zemi, všichni nadáváme a v plném pokoji po sobě pokřikujeme kombinaci zámku.

Další destinací bylo úžasné **Ometepe** &#8211; ostrov uprostřed země, tvořený dvěma vulkány. Na ostrov jezdí levná loď, nedoporučuji ale jíst fazole před nástupem. Našli jsme úžasný eko-hippie hostel a konečně spali v hamace. Ráno yoga. I přes izolaci ostrova tu bylo úžasně levno.

Jeden den jsme si půjčili motorky, původní plán byl koně, ale to bylo dražší. Za celodenní ježdění v náročnějším terénu, přes 80 km, jsme zaplatili benzín asi 60,- kč. A to jsou tu benzínky značně dražší než na &#8222;pevnině&#8220;. Jednomu z nás se ale podařilo motorku nabourat a chtěli po nás 500$. Když jsem se ohradil, že je to sprostá krádež, odvětili mi **&#8222;No a? Krade se všude&#8220;**. Nechal jsem je zavolat policii, ale žádná nepřijela. Španělština se mi výborně hodí, ušetřila nám spoustu peněz. Minimálně na tomhle incidentu 180$. Holanďankám jsem ukecal cenu za motorky, pomohl když potřebovaly a večer za to dostal pivo a číslo :) Za zmínku snad ještě stojí, že jsem na danou motorku **neměl papíry** a pár kluků nemělo papíry vůbec. Potřeba to tu ale očividně není.

{{<figure id="attachment_512" src="/wp-content/uploads/2015/01/DSC_0360-1024x683.jpg" alt="nicaragua cows vacas vaca poor" width="640">}}
Občas musíte zastavit a počkat až krávy projdou&#8230;

Další den vulkán **Maderas**, ten nižší. Výšlap byl celkem rychlý, ale náročný. Klouzalo to a byla celkem zima. Vyšli jsme asi 1300 m převýšení za 4 hodiny a pak šup dolů, poobědvat u jezera, přímo v kráteru. Dolů za 3 hodiny, skoro běžíme, bez pauzy. Cestou pijeme vodu z pramene, guide říká, že je v pořádku. Dalších 6 dní několik z nás **bojuje s průjmem**. Poučili jsme se a už jsme opatrnější.

{{<figure id="attachment_513" src="https://yahoodka.cz/wp-content/uploads/2015/01/DSC_0448-1024x683.jpg" alt="nicagarua america central volcano maderas ometepe">}}
Oběd v kráteru sopky, u zamlženého jezera

Záchod se tu zasypával ryží a viděl jsem tam kudlanku. Také jsem ochutnal nezralou kávu, roste tu toho spousta.

V autobuse tu vybírají peníze za jízdy, když je autobus pořádně narvaný. **Hrozná hloupost**. I já se svým metrem osmdesát mám problémy se vejít do sedaček či na stojáka.

V téhle zemi jsme asi nejvíce využívali taxi, občas totiž **stálo stejně jako autobus** &#8211; třeba 13,- Kč za 15 minut jízdy. Jednou jsme vzali dvě taxi a jedno stálo 60 a druhé 70 NIO. Podvedli nás, byl to ale rozdíl 9,- Kč, tak jsme to neřešili.

Do přístavu na ostrově jsme jeli opět taxíkem, ukecal jsem cenu pro všechny. Ze smlouvání se pomalu ale jistě stává sport. Poprosil jsem řidiče, ať mě nechá řídit. Cestou se vyhýbám **stádu krav, prasat** a spoustě zpomalovacích prahů. Silnice jsou v celé zemi dělány především ze **zámkové dlažby**, nechápu jak se to může vyplatit. Řidič taxíku se chytá za hlavu, má strach, že jedu moc rychle, pak mě ale chválí, že řídím moc dobře a jestli prý mám řidičák. Měníme se kousek před policejní stanicí, **píchl jsem. Nemáme hever.** Ujíždí nám loď. Nadzvedáváme auto ručně, vše dobře dopadlo.

Kupuji nejdražší jablko v životě, kolem 30,- Kč. To jsou tři lahváče! **Zdravě se tu žít nedá**.

Další destinace **Granada**. Nemůžu uvěřit svým očím, to město je nádherné! Tedy, relativně ke Střední Americe. Každopádně jsem to nečekal, všechna města tu jsou hnusná a určitě nejsou turistickou destinací, kromě Granady. Opravdu hezké. Ale **není to Evropa**.

{{<figure id="attachment_514" src="https://yahoodka.cz/wp-content/uploads/2015/01/DSC_0565-1024x766.jpg" alt="granada nicaragua town pretty">}}
Nejkrásnější město Střední Ameriky, co jsem zatím viděl

Pořád je tu levno, kupujeme hamaky, trička, brýle. U všeho samozřejmě smlouváme. Platíme třeba i **čtvrtinu původní ceny**. Baví mě to.

**Trhy jsou tu úžasné** a nádherné, lepší než v Kostarice. Mají tu však i maso, od kterého **odhání mouchy**.

Následuje další hezké město, **León**. Líbí se mi tu více jak v Cartagu. V Leónu kupujeme volcano boarding na **Cerro Negro**. Vulkán je aktivní, nedá se na něm ani udržet ruka. Hike je nenáročný. **Volcano boarding** sranda, ale víc se mi líbil vulkán, stojí se na něj podívat i tak. Je tu cítit síra a vidět výpary.

Cestou z boardingu skáče kluk z korby a utrhne si nehet, všude krev. Běžím pro řidiče a lékárničku. Řidiče to vůbec nezajímá, cítí se otráven. Dochází mi, že **lidi tu nejsou tolik přátelští**.

I limonády jsou tu levné. **Cenově naprosto jinde než Kostarika.**

Z Nicy bereme shuttle do El Salvadoru, spousta lidí nám to říká, že je Honduras moc **nebezpečný**. Což nám říkalo i spousta lidí předtím a podle statistik vražd mají pravdu. Tak byl plán ním jen nezbytně projet. Cesta k hranicím šílená, my, autobusy i náklaďáky přejíždějí do protisměru kvůli dírám. Už nikdy si nebudu **stěžovat na české silnice**.

Spousta místních jezdí do Kostariky vydělávat a vrací se jen v nutnosti za rodinou. Obě tyto země spolu mají hrozné spory a **lidi se navzájem nemají moc rádi**. Mají své důvody, o tom třeba jindy.

Stejně jako má **Panama kanál**, staví se i tady. Měl tu totiž být původně, ale Nicaragua to zamítla, tak se postavil v chudší Panamě. Ta je ale teď nejbohatší, právě díky kanálu. Nikdo ji to ale nezávidí, jen se oddělila více chudoba od bohaté vrstvy. Všude mrakodrapy, ale příroda šla do háje. Proto se sem určitě chci podívat znovu až bude kanál. Jestli to dopadne stejně.

Nicaragua je ohromně nádherná a přesto levná země. Spousta lidí se živí zemědělstvím, prodejem nebo žebráním. Lidi jsou chudí, nejedí a z toho hloupnou. Polorozpadlá, hnusná chýše a před ní sedí hezky oblečená krásná dívka s tabletem v ruce, klasika &#8211; **image je pro práci na trhu to podstatné**. Taky tu **mají rádi dolary**, klidně i sleví, když jim zaplatíte ve stabilnější měně&#8230;

Z celé Střední Ameriky jsou tu dle mého asi **nejkrásnější holky**. Je to pořád latina vzhled &#8211; větší prsa, silnější, tmavší a maličké.

Tajemstvím mi trochu zůstává **východní část země**, nikdo moc neví co tam je.

|||
|--- |--- |
|Položka|Cena|
|Opuštění Kostariky|7+1 $|
|Vstup Nicaragua|12+1 $|
|Bus hranice->Rivas|15-20 NIO|
|malé pivo v hospodě|27 NIO|
|hostel|4-5 $|
|rum Flor de Cana, 1l, 5 let|6 $|
|Ometepe – motorky|25 $|
|Bus San Juan del Sur -> Rivas|25 NIO|
|Hamaka|9 $|
|Guide na Maderas|8 $|
|Tacos|29 NIO|
|Mojito|30 NIO|
|Tílko|95 NIO|
|Bus Granada -> Managua|30 NIO|
|Ananas|20 NIO|
|Shuttle León -> El Tunco|57 $|
|Volcano Boarding|20 $|


[Fotografie na Flickru][5]

[Videa na youtube][6]

Líbil se vám článek? Máte otázky? Rád s čímkoliv pomůžu, na vše odpovím :) Budu rád za jakýkoliv feedback.

 [1]: https://yahoodka.cz/wp-content/uploads/2015/01/DSC_0088.jpg
 [2]: https://yahoodka.cz/wp-content/uploads/2015/01/DSC_0360.jpg
 [3]: https://yahoodka.cz/wp-content/uploads/2015/01/DSC_0448.jpg
 [4]: https://yahoodka.cz/wp-content/uploads/2015/01/DSC_0565.jpg
 [5]: https://www.flickr.com/photos/bartimar/sets/72157649732263557/
 [6]: https://www.youtube.com/watch?v=DOjb9hZU23Y&list=PLX6Ph1m5eSmF40lSGGe98bR58bW7Bkg0w&index=15