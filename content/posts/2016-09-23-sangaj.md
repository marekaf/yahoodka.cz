---
title: Šangaj – moderní Čína
author: Marek Bartík
type: post
date: 2016-09-23T09:00:49+02:00
url: /sangaj/
categories:
  - Asie
  - Cestování
tags:
  - asia
  - china
  - sangaj
  - shanghai

---
V létě 2016 jsem se vypravil procestovat Jihovýchodní Asii. Jako první zastávka bylo čínské město **Šangaj.** Šangaj původně v plánu nebyla, ale sehnal jsem letenky u pelikána s promo akcí na **nový spoj Praha->Šangaj** s výborným layoverem přes celý den. Díky možnosti **bezvízového vstupu do země**  (na 72 hodin) jsem si mohl město prohlédnout a to rovnou dvakrát, při cestě tam a zpět.

V Šangaji jsme byla parta 5 Čechů. Už jsme byli natěšení až si vyzkoušíme **Maglev** (**Mag**netic **Lev**itation) vlak. Z letiště vás hodí do &#8222;centra&#8220; za 8 minut (metrem to je skoro na hodinu). Je to ale spíš jen turistická atrakce. Video jak zrychluje [zde][1].

{{<figure id="attachment_686" src="https://yahoodka.cz/wp-content/uploads/2016/09/2016-07-04-23.37.46-1024x577.png" alt="maglev, shanghai, china train, fast">}}
Maglev ráno jezdí 431 km/h, maximálku na téhle trati má 501 km/h.

Ve většině měst a zemí často potkáte spoustu **zatoulaných psů**, tady to byly kočky, vyhřívaly se všude v parcích pod bambusy!

Šangaj je velice moderní město, místní však **neumí téměř vůbec anglicky**. A to ani na turistickém místě, v info stánku&#8230;

**Asiati si nás všude fotili** a fotili se s námi. Chytli jsme se rodinky, v čele s mladou Šušu. Nikdo z nich neuměl anglicky, my neuměli čínsky, ale šli jsme spolu. Zaplatili nám trajekt a chtěli nás vzít na jídlo. Proč? Asi jen proto, že **jsme bílí**.

{{<figure id="attachment_689" src="https://yahoodka.cz/wp-content/uploads/2016/09/DSC_0653-1024x683.jpg" alt="shanghai, shanghai skyline, skyline, china, modern skyline">}}
Šangaj skyline v noci. Počítejte s policií hlasitě pískající píšťalkou všude kolem, nahánějící šílené davy lidí, aby si tohle vyfotili. Napravo je vidět aktuální druhá největší budova světa.

V Šangaji mají obrovský výběr **ledových čajů a káv** v pet láhvi. Ale ne to, co známe u nás, tady čaj opravdu chutná jako čaj a spoustu z nich je i **naprosto neslazených**! A ceny jsou také víc než příjemné.

Ve městě bylo šílené vedro. Nedýchatelno, dusno. V parku byl každý kus zeleného trávníku řádně pohnojen a smrad se nedal tolerovat víc než jen pár minut. I přesto jsme si došli **do sámošky pro lahváče** a vykydli se v parku! Na cestě zpět v metru si lidi kolem nás ucpávali nos a poodstupovali. V **narvaném čínském metru** nám to ale ani tolik nevadilo, jednoduše jsme měli víc místa a už víme jak to s tím mezirasovým smradem chodí, ač se člověk snaží sebevíc :)

Kromě levných čajů a kávy bylo téměř v každé lepší sámošce i **sushi**, na několik způsobů a za skvělé ceny. Když člověk začne ráno pořádnou sushi snídaní, ví že tohle bude sakra dobrej trip.

{{<figure id="attachment_687" src="https://yahoodka.cz/wp-content/uploads/2016/09/2016-07-04-17.19.04-1024x768.jpg" alt="sushi, china, shanghai, cheap">}}
Sushi snídaně za 15,- Kč. To jde, ne?

Nikdo by neměl přijít o tu možnost ochutnat místní **knedlíčky**. Ať už s masem či zeleninou uvnitř, vzít hůlky a pořádně se nadlábnout. Pokud ještě nemáte používání hůlek dovedené k dokonalosti, o to to bude vtipnější to jíst mezi místními. A dřív vás to zasytí (nebo přestane bavit). Ti méně odvážnější můžou zkusit **verzi s brčkem**. Uvnitř knedlíčku je něco jako polévka. Asi. Nikdo neví a občas ani nechcete vědět. Už jsem psal, že jsme _asi _jedli **krysu**?

**Free Wi-Fi** tu snad není nikde. Všichni chtějí ověření přes telefonní číslo a na mezinárodní čísla to ne vždy funguje. **Facebook je opravdu zablokován** a spousta číňanů jej nepoužívá. Nevědí, že to &#8222;zablokování&#8220; lze lehce přelstít (změna DNS serveru, třeba na Google 8.8.8.8). Pomáhali jsme tak jedné čínance si konečně vytvořit Facebook účet (moc si ho přála!).

{{<figure id="attachment_688" src="https://yahoodka.cz/wp-content/uploads/2016/09/2016-07-04-09.04.31-1024x768.jpg" alt="shanghai, šangaj, maglev, metro pass">}}
Čínská &#8222;lítačka&#8220; a jejich ujíždění na čemkoliv kresleném.

Jeden z posledních zážitků zahrnuje jen dva naše poslední členy výpravy, mě a Vítka, při návštěvě Šangaje na cestě zpět domů. Oslovil jsem mladou, velice pospíchající, slečnu, aby nám ukázali nějaký **místní bufet**. Už jsme byli celkem zoufalí, nikdo nerozuměl anglicky nebo nás naprosto ignorovali. Tahle slečna však zvládla telefonovat, běžet s námi do restaurace a ještě nám objednat jídlo a zajistit, že nám ho přinesou až na stůl. Nenechala nás sice vybrat si jídlo, objednala za nás, ale objednala výborně! **Pálivé nudle v polévce s vepřovým masem**, které se jí **naběračkou a hůlkami**. Hůlkami seberete pár nudlí a maso, přemístíte do naběračky s trochou vody a vypijete/sníte. Extra velká porce, kterou jsem nedokázal sníst, za v přepočtu 55 kč.

{{<figure id="attachment_690" src="https://yahoodka.cz/wp-content/uploads/2016/09/DSC_6841-1024x683.jpg" alt="shanghai, open crotch pants, kids, shit, sraní v ulicích, fekál">}}
S dětmi se tu moc nese&#8230; Ehm, tedy, chci říct, že děti tu mají vzadu rozpárané kalhoty, aby si mohli &#8222;odskočit&#8220; kdykoliv se jim zachce.

**Šangaj** je nádherné, moderní a turistické město.  Jako pravou Čínu ho rozhodně neberu, ač jsem si v mapě Čínu škrtnul jako navštívenou O:-). V budoucnu tento hřích ale rád odčiním a podívám se někam jinam znovu.

Letadlem se s celou skupinou přesouváme do **Saigonu** (Ho Chi Minh &#8211; Vietnam), abychom tam strávili první tři týdny našeho tripu.

[Fotky na Flickru][7]

[Videa na youtube][8]

Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.

 [1]: https://www.youtube.com/watch?v=IL3Gjux0hBs&index=4&list=PLX6Ph1m5eSmFl5Ilie5_1nWqYQJsCAGk-
 [2]: https://yahoodka.cz/wp-content/uploads/2016/09/2016-07-04-23.37.46.png
 [3]: https://yahoodka.cz/wp-content/uploads/2016/09/DSC_0653.jpg
 [4]: https://yahoodka.cz/wp-content/uploads/2016/09/2016-07-04-17.19.04.jpg
 [5]: https://yahoodka.cz/wp-content/uploads/2016/09/2016-07-04-09.04.31.jpg
 [6]: https://yahoodka.cz/wp-content/uploads/2016/09/DSC_6841.jpg
 [7]: https://www.flickr.com/photos/bartimar/albums/72157672706516501
 [8]: https://www.youtube.com/playlist?list=PLX6Ph1m5eSmFl5Ilie5_1nWqYQJsCAGk-