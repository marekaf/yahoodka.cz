---
title: Kostarika – Manuel Antonio
author: Marek Bartík
type: post
date: 2014-08-22T03:39:10+02:00
url: /kostarika-manuel-antonio/
categories:
  - Cestování
  - Kostarika
  - Latinská Amerika
tags:
  - cestování
  - kostarika
  - kostarika manuel antonio

---
V pátek, 15. srpna, celá **Kostarika** slavila den matek, očividně to tu hodně prožívají, většina studentů totiž nešla do školy už ve čtvrtek&#8230;

Složili jsme větší partu ze čtyř mexičanů, francouzky a dvou čechů. Kupodivu se nám všem podařilo vstát a stihnout autobus, který odjížděl už ve 4:30 z centra Cartaga. V San José jsme přesedli na další autobus směr Quepos/Manuel Antonio. Manuel Antonio je kostarický národní park v provincii Puntarenas, takže opět Pacifik. Cesta trvala přes 4 hodiny na zhruba 200 km a stála něco málo přes 5000 colones.

Potom, co jsme si došli za 500 na záchod a zaťukali si na čelo, jsme šli najít nejlevnější hotel. Jedna noc vyšla na 12 USD, ale byl tam bazén, houpací sítě, lehátka, prostě všechno co je potřeba :) Pokud tedy ovšem nepotřebujete postel a teplou vodu&#8230;

Odložili jsme nepotřebné krámy a vyrazili do národního parku.

{{<figure id="attachment_429" src="/wp-content/uploads/2014/08/14764490519_b16ffc4aa7_o-682x1024.jpg" alt="Kostarika Costa Rica gringo pricing">}}
Gringo pricing. A to ani nejsme gringos!

Park je jen taková cestička uprostřed deštného pralesa, žádné ploty ani zákazy krmení. Pokaždé jsem se chytil nějaké party, která zírala do koruny stromů a pokřikovala: &#8222;Jéé, vidíte to taky?!&#8220;. Když už jsem konečně z té španělštiny pochopil, co mám vidět, tak už to uteklo. Všechno kromě lenochoda, jeho tempo zvládám s přehledem.

{{<figure id="attachment_430" src="/wp-content/uploads/2014/08/14948068781_1b62d6c95d_o-e1408675329109-682x1024.jpg" alt="Kostarika Costa rica manuel antonio gecko lizard">}}
Podobných fešáků jsou tam spousty, naštěstí se i rádi fotí.

Součástí parku jsou i dvě nádherné pláže, kde jsme se po zbytek návštěvy parku koupali, fotili, potili a vůbec. Je tu taky spousta opic!

{{<figure id="attachment_431" src="/wp-content/uploads/2014/08/14951136275_5a9c48e767_o-1024x682.jpg" alt="Kostarika costa rica monkeys fucking">}}
Na turisty jsou tu místní očividně zvyklí. (Tuto fotografii bych rád věnoval Filipovi, není to Taiwan, ale snad se ti bude líbit!)

Park zavíral už v 16:00 a tak jsme šli najít nějakou levnou místní restauraci, dát pivko na pláž a sledovat nádherný západ slunce.

Ráno se postupně všichni vyhrabali z neklimatizované stáje, kde bylo celou noc kupodivu opravdu příjemně. Nechtěli jsme už utrácet moc peněz a tak jsme zvolili neplacenou pláž, kde jsme se kochali večer.

Z předchozího dne jsem, i přes ukrutné mazání krémem, měl spálená ramena. Nechtěl jsem to už moc přikrmovat, ale na pláž jsem prostě musel! Namíchal jsem krém třicítku s padesátkou, nevím co z toho vzniklo, ale spálil jsem se jak hovado.

Na autobus jsme vyrazili už po druhé hodině odpoledne, válet se tam celý den bych asi nevydržel. Jen co jsme vystoupili z místní linky v nedalekém Queposu, začalo lít jako z konve. Měli jsme opět velké štěstí, celé dva dny bylo nádherně!

{{<figure id="attachment_432" src="https://yahoodka.cz/wp-content/uploads/2014/08/14764450587_481f80edd1_o-1024x682.jpg" alt="Kostarika Costa Rica playa beach">}}
Menší vsuvka. Nesedí chronologicky k textu, ale je tam nádherně a to sedne pokaždé.

Ve škole už mi začínají dávat dost úkolů a tak jsem byl rád, že tenhle výlet byl kratší, vše jsem potom v klidu dohnal.

Tyhle výlety do turistických oblastí jsou dost náročné na finance. Jsou tu zvyklí okrádat Američany a nikoho nezajímá, že studujeme na TECu. Ani klukům z Mexika na to neskočili a platili všude cenu jako turisti. Takže můj plán &#8211; opálit se a naučit se španělsky, abych zapadl mezi ticos &#8211; asi nevyjde.

Kvůli škole a financím si dám od výletů nějakou chvíli oddych. Sehnali jsme si tu teď dvě pěkná kola a tak budeme podnikat menší a sportovnější výlety v okolí Cartaga. Snad mi to i pomůže lépe poznat město. Už jsem tu měsíc a pořád se mi stává, že jdu městem a říkám si, kde to ksakru jsem. Naštěstí vždy nakonec trefím do té mé chatičky.

Budu zase rád za jakoukoliv reakci, kritiku, sdílení, všechno! Nakonec opět přikládám [fotky z Flickru][5], některé z nich jsou od Aničky :)

 [1]: https://yahoodka.cz/wp-content/uploads/2014/08/14764490519_b16ffc4aa7_o.jpg
 [2]: https://yahoodka.cz/wp-content/uploads/2014/08/14948068781_1b62d6c95d_o.jpg
 [3]: https://yahoodka.cz/wp-content/uploads/2014/08/14951136275_5a9c48e767_o.jpg
 [4]: https://yahoodka.cz/wp-content/uploads/2014/08/14764450587_481f80edd1_o.jpg
 [5]: https://www.flickr.com/photos/bartimar/sets/72157646094064617/