---
title: Mexiko – Yucatán
author: Marek Bartík
type: post
date: 2015-02-16T05:08:06+01:00
url: /mexiko-yucatan/
categories:
  - Cestování
  - Latinská Amerika
tags:
  - cestování
  - mexiko

---
V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako pátá země bylo na seznamu **Mexiko**, kde jsem strávil  5 dní a to pouze na **Yucatánu**.

Po **Belize** opět ve španělsky mluvící zemi. Na hranicích se mě úředník ptal, kde jsem se tak dobře naučil **španělsky**. Ale vzápětí mi opravil mé R v &#8222;Costa Rica&#8220;. Stefan ho ale pohotově uzemnil, že mám pravdu já. Očividně se cítil dost trapně. Jinak ale **nejdůkladnější hraniční kontrola**. Na **prohlídku tělesných dutin** však naštěstí nedošlo.

Na hranicích nikdo a vše zavřené. Taxikáři, alias krysy, se nám snaží prodat pesos šíleně pod cenou. Proč? **Gringo peníze tu prý nemají hodnotu**. Haha.

Najednou to tu vypadá nějak civilizovaně. **Mexiko se mi začíná líbit!** Mají tu dokonce i nádraží!

Bus pohodlný, ale cena 150 pesos. Hm, **doprava** tu bude asi **dražší.** To ale ještě nevím, že nazpátek zaplatím 300 pesos. Proč? **Sezóna**. Jo a v buse opět ta **dementní klimatizace**, děti kašlají, prosím řidiče, aby to vypl. Po pěti minutách to ale opět nahodil, **předpisy**.

**Tuluum** vypadá více turisticky, přesto nacházíme hostel za **4 USD**. Hostel plný vyhulenců. Naštěstí vyhulenec byl i recepční a tak platíme méně.

{{<figure id="attachment_550" src="https://yahoodka.cz/wp-content/uploads/2015/02/DSC_1587-1024x683.jpg" alt="mexiko mexico pregnant girl">}}
I v Mexiku pobíhá spousta těhotných mladých děvčat. Děti si hrají různě&#8230;

Výborný hotdog za 16,- Kč? Pivní lahve 1.2 litru? **To je ráj.**

Tuluum měl být takovou atrakcí bokem, na chvilku. Ale byl **naprosto úžasný!** Skvělé a krásné ruiny. Kousek nádherné přírody a asi **nejkrásnější pláž** co jsem viděl. Jen začalo pršet, smůla. Taky jsme potkali **skupinu Čechů s průvodcem** a tak jsme tajně poslouchali a bavili se u toho španělsky, co že je to za divnej jazyk ta čeština.

Dále ukecáváme z 60 USD na 44 USD trip na **Chichen Itzá**, all-inclusive. Týpek se ale sekne v přepočtu z pesos a tak to máme ještě levnější. No jo, ráj.

Nejvíce jsem se těšil do Mexika na **burrito**. Ale když už jsem konečně našel místo, kde ho mají, tak to bylo **nejhnusnější burrito v mém životě**. **A nejlepší? V Praze.** Stejně tak jsem nejhnusnější **Tamarindo** pil přímo v Tamarindu&#8230; A **guacamole**? Nejlepší jsme si udělali sami v hostelu.

Zklamáni dáváme opět pivo a hotdogy. Bohužel u nás ale zastavuje **policie a nutí nás pivo vylít**. Bráníme se a chceme ho dopít, ale jim se to nelíbí. Třetí incident s policíí celkem. **Držíme minutu ticha** za padlé pivo. Tedy celých 5 vteřin, než se Majk zeptá, proč jsme tak zticha&#8230;

Dnes je den D, den kdy uvidím svůj první **Div Světa**. Tedy ten z novodobých divů. Bus vyjíždí o hodinu později. Hodinu, kterou nám poté berou při prohlídce divu. Areálem tedy jen běžíme. V běhu ale ještě stíhám fotit japonce.

**Pyramida** je super. Má ještě další pyramidu uvnitř sebe aniž by se nějak podpíraly navzájem. Je tu taky spousta **akustických featur**. Hodně si s tím ty májové vyhráli. Taky nás tu učí májské fráze, miluji Tě je něco šíleně dlouhého a nesmyslného. Být májem, tak se raději nezamiluji. Areál je celkově dost poddimenzovaný. Důvod? Rok 2012. Neúspěšná Apokalypsa jim **zvedla návštěvnost asi o 500 %**.

{{<figure id="attachment_548" src="https://yahoodka.cz/wp-content/uploads/2015/02/DSC_1647-1024x683.jpg" alt="chichen itzá mexico mexiko krteček">}}
I krteček se diví Divu Světa. Tenhle chlapík se mnou viděl už 8 zemí Světa. Což je o jednu víc než rajče které jsem si zapomněl v krosně.

Místní si vymýšlení vlastní měnu &#8211; **májský dolar**. Ten je prý tak 25-36 USD, podle toho kolik dáme a jak jsme bílí. Nejdřív volají &#8211; triko za dolar, triko za dolar. Ale pak chtějí ten svůj vymyšlený, májský.

Součástí tripu je i free bufet. **&#8222;Na Čechy&#8220; sežereme co to jde**, jdeme si i třikrát přidat. Vzápětí se málem topíme v **Cenote** &#8211; obrovská díra v hoře, zatopená vodou (ta naše měla 50m hloubku). Cenote jsou tu dost obvyklé. **Lidé si na nich staví i domy**. Takový bazén zní dost cool.

Potkávám **krásnou mexičanku** a celou cestu s ní prokecám. Sbalil jsem takovou kočku s mojí španělštinou? To mi dělá dobře&#8230; Slečna je pravá mexičanka. Jídlo bez **chilli** ji přijde divné, pije spíš tvrdej a zásadně bez koly.

Potkávám v obchodě **baliče zboží bez ruky!** Lidí bez končetin je ve Střední Americe spousta, ale tohle je extrém.

Nohy mám z celé cesty tak šíleně **poštípané od komárů**, že když v noci začne pršet, vystrčím je ze stanu, ať mi **na ně prší**.

V **Playa de Carmen** jsou hostely dražší. Ale za 10 USD jsme tu našli skvělý hostel, s bazénem, kuchyní, celkově paráda.

**Na Mexiku nejvíc** **miluju jídlo**. A ty ceny! Za 10 kč si dáváme výborné empanadas. Oproti Kostarice šílený rozdíl. Hlavně tu všude frčí **street food**. A ceny alkoholu? Super! Dokonce i importované zboží z USA je tu levnější než v USA. Vezu si odsud **José Cuervo** tequilu za 109 pesos. V porovnání s Kostarikou je **4x levnější**. Jo, 4x&#8230;

Ale není to dokonalé. Ve Střední Americe moc **nefrčí salámy, párky** a jiné další uzeniny. Do špaget si kupujeme nejlevnější a přesto pro nás drahé párky. **Chutnají jak svíčka**. Nakonec to snědl **chudák pes**.

Playa de Carmen je jedna z **turisticky nejnavštěvovanějších míst na Yucatánu**. Proč? To netuším. Opravdu ošklivá pláž, všude řasy. Hnus. Ale ty holky!

{{<figure id="attachment_546" src="https://yahoodka.cz/wp-content/uploads/2015/02/DSC_1721-1024x685.jpg" alt="mexiko mexico playa de carmen nice girl">}}
Holky tu jsou tak pěkný, že je musejí hlídat. Že tu práci ale dělají dobře, co?!

Ráno ke snídani **&#8222;Sněz kolik chceš&#8220;**. V Mexiku asi nejsou zvyklí na Čechy. A určitě ne na 6 Čechů. Sám jsem snědl 8 toastů, několik vajec a půl sklenice marmelády. **No co, bylo to zadarmo.**

Mexiko se mi moc líbilo. Škoda, že jsem neměl víc peněz na procestování celého Mexika. Taky to bylo kvůli cenám za transport **nejdražší část celého výletu**. Stejně jsme si ale vystačili s 30 USD na den. Cena jídla to zase vybalancuje.

Po měsíci skvělého cestování přišel čas se s bandou rozloučit. Oni už letěli &#8222;domů&#8220; a mě samotného čekal ještě **Honduras, země s největším počtem vražd na počet obyvatel**.

[Fotky na Flickru][4]

[Videa na youtube][5]

Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.

 [1]: https://yahoodka.cz/wp-content/uploads/2015/02/DSC_1587.jpg
 [2]: https://yahoodka.cz/wp-content/uploads/2015/02/DSC_1647.jpg
 [3]: https://yahoodka.cz/wp-content/uploads/2015/02/DSC_1721.jpg
 [4]: https://www.flickr.com/photos/bartimar/sets/72157647842577084/
 [5]: https://www.youtube.com/watch?v=DOjb9hZU23Y&list=PLX6Ph1m5eSmF40lSGGe98bR58bW7Bkg0w&index=15