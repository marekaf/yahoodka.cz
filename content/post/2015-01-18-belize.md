---
title: Belize
author: Marek Bartík
type: post
date: 2015-01-18T19:24:51+01:00
url: /belize/
categories:
  - Cestování
  - Latinská Amerika
tags:
  - belize
  - cestování

---
V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako čtvrtá země byla na seznamu **Belize**, kde jsem strávil 3 dny, včetně Vánoc.

Silnice k hranicím opět šílená. Všude **spousta vojáků a adhoc zpomalovacích prahů** vyrobených se sjetých pneumatik. Na hranicích customs, ale nikdo nás neprohledal. Cestou zpět z Mexika se mě tu však ptali: &#8222;Pane, vezete nějaký alkohol?&#8220;, &#8222;Ano, vezu&#8220;, &#8222;Pěkně, pokračujte!&#8220;.

Hned za hranicemi není bus, vesnička je asi 2-3 km daleko a tak prostě taxi nebo pěšky. Nestíhali jsme a vzali jsme taxi. Ukecali jsme ho na poloviční cenu. Když jsme ale dojeli do cíle, chtěli cenu původní. Zmetci. Hádali jsme se s nimi. **Zavolali na nás policii**, ta pro nás přišla až do autobusu a kvůli nám autobus neodjel. Nakonec si poznamenali iniciály našeho &#8222;lídra&#8220; a **museli jsme zaplatit**. Zmetci podruhé.

**Nejstupidnější věc** v téhle zemi je jejich měna &#8211; **belizský dolar.** Má pevný kurz polovinu amerického dolaru. Samozřejmě ji značí stejným symbolem jako americký dolar. Takže se všude musíte ptát, v čem je cena uvedená. Tady se už moc **smlouvat nedá**.

{{<figure id="attachment_539" src="/wp-content/uploads/2015/01/DSC_1743-1024x683.jpg" alt="belize poverty poor people child">}}
Ač je Belize jiné než zbytek Střední Ameriky, chudoba se ji nevyhla.

Pouliční prodejce do autobusu nepouští, **zákony podobné s USA**. Coca cola se tu nesmí prodávat ve větší láhvi &#8211; boj s obezitou&#8230;

Je tu pochopitelně **úředním jazykem angličtina**. Jedná se o britskou kolonii. Je tu samý černoch. **Spousta rastafariánů. A trávy. A kokainu!**

Na nádherném ostrově **Caye Caulker** se nás rasta ptá: &#8222;Dáte si humra, hot dog nebo něco jiného k jídlu?&#8220;, &#8222;Ne, děkujem, nemáme hlad&#8220;, **&#8222;Aha, tak kokain?&#8220;**. Vzápětí podává jinému zákazníkovi pytlíček s bílým práškem.

{{<figure id="attachment_538" src="/wp-content/uploads/2015/01/DSC_1500-1024x682.jpg" alt="belize caye caulker travel">}}
V Belize je spousta nádherných míst jak vystřižených z fotek cestovních agentur

Na ostrově je trochu dráž, ale pořád celkem levno. Mají tu zákon **neprodávat pivo u vody**, ale drinky můžou. Takový nesmysl. Mimochodem, je to tak malý ostrov, že u vody jste vlastně skoro pořád.

Ač tu je nádherně, nejsou tu de facto **žádné pláže a žádné vlny**. Místo písku tu jsou **rozdrcené korály**. To ale tomuto místu na kouzlu neubírá. Opravdu nádhera. Jako bonus je opravdu jen kousek vzdálený další ostrov, kde si můžete najít svou **privátní &#8222;pláž&#8220;**. Na tento ostrov se dá jednoduše doplavat z Caye Caulker.

Taky tu mají spoustu **asiatů vedoucí své obchody**.

Na Vánoce nás vzbudil **krokodýl v zahradě**. Jakoby ty Vánoce už tak nebyly dosti netradiční. Celý den jsme se koupali, spálili se a jako **štědrovečerní večeři jsme měli humra**.

Kromě černochů je tu ale i spousta **guatemalanů,** kteří hlavně prodávají na trzích. Nápisy jsou především v angličtině, ale spousta je jich i ve španělštině. Nebo takový mix.

Za hlavní město jsem v době návštěvy považoval Belize city. Ale hlavním městem je **Belmopan** s pouhými 15 000 obyvateli. **Belize city** je větší, žije tu pouze nějakých 70 000 obyvatel. Země má potom celkem pouhých asi **300 000 obyvatel**.

Belize city je **šílená špinavá díra**. Spousta odpadků. Plno bezdomovců a divnolidí, co si s vámi chtějí **jen plácnout**. Nebo prostě celý den sedí na židli a nadávají.

{{<figure id="attachment_537" src="/wp-content/uploads/2015/01/DSC_1747-1024x683.jpg" alt="belize city cemetery hřbitov belmopan">}}
Belize city &#8211; silnice je obehnaná hřbitovem. Hroby jsou nalevo, napravo, ale i v prostředním pruhu.

Belize se mi moc líbilo. Ač jsme krom ostrova toho moc neviděli, tak po cestě byla nádherná příroda a **kulturně jiný zážitek**. Pokud budete chtít procestovat Střední Ameriku, tak **tuto zem určitě nevynechejte** :-)

[Fotky na Flickru][4]

[Videa na youtube][5]

Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.

 [1]: https://yahoodka.cz/wp-content/uploads/2015/01/DSC_1743.jpg
 [2]: https://yahoodka.cz/wp-content/uploads/2015/01/DSC_1500.jpg
 [3]: https://yahoodka.cz/wp-content/uploads/2015/01/DSC_1747.jpg
 [4]: https://www.flickr.com/photos/bartimar/sets/72157647851085013/
 [5]: https://www.youtube.com/watch?v=DOjb9hZU23Y&list=PLX6Ph1m5eSmF40lSGGe98bR58bW7Bkg0w&index=15