---
title: Thajsko vlakem ze severu na jih
author: Marek Bartík
type: post
date: 2017-07-30T15:15:14+02:00
url: /thajsko-vlakem-ze-severu-na-jih/
categories:
  - Asie
  - Cestování
tags:
  - asie
  - cestování
  - jihovychodni asie
  - thajsko
  - thajsko vlakem

---
V létě 2016 jsem se vypravil procestovat **Jihovýchodní Asii**. Čtvrtou zastávkou bylo turisticky oblíbené **Thajsko**. Přijeli jsme z [Kambodži][1] do hlavního města Thajska &#8211; Bangkoku. Projeli jsme **Thajsko vlakem** během dvou týdnů. Navštívili jsme nádherný **nomádský sever**, ujeli tisíce kilometrů **třetí třídou ve vlaku**, omrkli **prostitut(k)y v Bangkoku** a užili si **písečné pláže na jižních ostrovech**.

**Vízum** jsme předem nevyřizovali, až na místě. Chtěli jsme se zdržet na více než dva týdny, ale to bychom museli do země přiletět nebo si vízum zařídit už v Česku na ambasádě a zaplatit si za něj. **Po zemi a zadarmo** tedy jen na **dva týdny**.


<figure id="attachment_831" aria-describedby="caption-attachment-831" style="width: 1217px" class="wp-caption aligncenter">
<img class="wp-image-831 size-full" src="https://yahoodka.cz/wp-content/uploads/2017/07/2017-07-30.png" alt="thajsko train map thailand" width="1217" height="913" srcset="https://yahoodka.cz/wp-content/uploads/2017/07/2017-07-30.png 1217w, https://yahoodka.cz/wp-content/uploads/2017/07/2017-07-30-300x225.png 300w, https://yahoodka.cz/wp-content/uploads/2017/07/2017-07-30-768x576.png 768w, https://yahoodka.cz/wp-content/uploads/2017/07/2017-07-30-1024x768.png 1024w" sizes="(max-width: 767px) 89vw, (max-width: 1000px) 54vw, (max-width: 1071px) 543px, 580px" />][2]<figcaption id="caption-attachment-831" class="wp-caption-text">3300 km Thajskem &#8211; Z Kambodži téměř až do Barmy a na jih až do Malajsie. https://goo.gl/maps/rJH1mQvZytL2</figcaption></figure>

Po **únavné a dlouhé cestě mikrobusem** do Bangkoku jsme ihned začali hledat hostel. Přizvali jsme k punkovému hledání v obrovském městě i mladou číňanku Ling Li, která s námi přijela busem z Kambodži.  Někdy před půlnocí jsme našli super **levnej čínskej hostel** a jak se nám hned jeden malej čínskej tlumočník hodil, pf!

Objevujeme krásy nákupáku. Z Kambodžské vesnice bez tekoucí vody, záchodu či sprchy, jsme se ocitli v **klimatizované džungli**, kde má záchod kromě prkénka i **bidet, sušení, vyhřívání a parfém!**

Druhej den už to chtělo plán! Musíme tu něco omrknout, vždyť jsme v Bangkoku, sakra! Co tu vůbec je? TOP 10 výsledků na google o **Bangkoku** jsou **ulice plné šlapek**. A jé, jedna je kousek od nás. Ale ne, dneska budem hodný a vytáhneme číňanky na pivko. Ještě vezmem toho sympatickýho černocha z Floridy, má tak 200 kilo a měří 3 metry, to budeme s dvěma číňankama co se vejdou do kapsy opravdu parádní partička.

{{<figure id="attachment_829" aria-describedby="caption-attachment-829" style="width: 2048px" class="wp-caption aligncenter" src="https://yahoodka.cz/wp-content/uploads/2017/07/29109374083_310210515c_k.jpg" alt="thailand wtf thajsko lešení building">}}
Neboj se, Harry. Je to pevný jako skála!

Holky nás vedly na pivo, že to tady znaj. Koutkem oka jsme sledovali mapu a po chvíli nám došlo, že jdeme do tý ulice za šlapkama. Holky tam normálně samy moc nepouštěj a tak nás chtěly trochu zneužít, tss. O pár hodin později zjišťujeme, že číňanky už dávno odešly, my odmítáme **ping pong show**, počítáme kolik jsme utratili za **lap dance** a divíme se, že ty hezký holky na stripu fakt neměly piňdoura. Ještě si asi hodinu povídáme s hezkou prostitutkou z Vietnamu, přemlouvá nás do trojky, nabízí slevu, ale my si přišli jenom pokecat. Sorry. Byl to zajímavej den.

Kromě miliardy zápaďáckejch restaurací jsme díkybuddhovi našli i **street food**. Jídlo super, neměnil bych, ale několikrát kolem nás projelo spousta smradlavých motorek a týpek ho metr od nás na férovku vytasil a začal močit. Chce to **silnou imunitu.**

**Bangkok** **nás finančně ničí** i přesto, že je to tu levný. **Tinder** mi vybíjí telefon &#8211; jsem bílej, jsem tu hvězda. Do Thajska jsem jel s jedním cílem &#8211; omrknout nomádský sever, hlavně **Chiang Mai**. Takže **vzhůru na sever!**

Předtím si ale ještě uděláme krásný trip do města **Ayutthaya**. Že to bude takováhle pecka jsem fakt netušil. Navíc nás tam vzali Bu a Nop (oba studovali v Praze) autem a ukázali nám spoustu super míst a vzali nás na jídlo! Díky vám <3

{{<figure id="attachment_830" src="https://yahoodka.cz/wp-content/uploads/2017/07/29698456836_a1bd2be882_k.jpg" alt="ayutthaya thailand thajsko">}}
Ayutthaya je plná krásných chrámu, soch, staveb i lidí.

Vlakem jedem přes noc. Všichni nám rozmlouvají **třetí třídu**, o to více se těšíme.

**Krajina kolem trati** je nádherná právě když svítá. Vypadá to dokonale, nejspíš. Okna jsou tak špinavá, že není nic vidět. Dveře ven chybí, parádní pro dělání fotek, než si vás někdo všimne&#8230; Ve vlaku je **šílený zápach, vedro, totálně plno, nedá se spát, všude hmyz.** Thajci jsou ohlednuplní, bordel dělají němci a angličani, fakt dík. Jsme rádi, že jsme **ušetřili těch pár korun**, vyplatilo se to! Už se těším až pojedeme zpátky, celých třinách hodin <3

Naprosto chápu, že jsou lidi z **Chiang Mai** unešení. Je tu všechno co potřebujete, i když jste tu delší dobu. Ono to **thajské jídlo** je skvělé, ale půl roku vkuse to nechce jíst nikdo. Tu a tam padne taky nějakej ten **burger**, že jo. **Půjčení motorky** za pár šupů, ježdění na opačné straně, **koupaní se v zatopeném lomu, chrámy, noční trhy, levné hostely** a velká **nomádská a cestovatelská komunita**. Chiang Mai má rozhodně hodně co nabídnout.

**Poprvé řídím vlevo**, lidé tu i chodí a jezdí po eskalátorech vlevo. Občas mi v hlavě přepne a přejedu **s motorkou do protisměru**, protijedoucí ale slušně zatroubí a jakoby se nic nestalo. Asi tu takovéhle blbce jako jsem já potkávají často.

{{<figure id="attachment_828" src="https://yahoodka.cz/wp-content/uploads/2017/07/29106931144_b3a41b00cc_k.jpg" alt="thailand market thajsko trh ryby">}}Trhy. Jsou. Vždy. To. Nejlepší! Nejen, že se tu prodává vše, ale to vše se prodává i dohromady, rovnou i na ledu.

Rozhodně vyzkoušejte **Siam Sato** (sladké víno v lahvi od piva, tzv. pivíno), jen ne pokud musíte ráno brzy vstávat. A pozor na **přísné thajské zákony**, v určité dny (třeba před referendem) a večer po určité hodině vám **alkohol neprodají**, i kdybyste se je pokoušeli uplácet a slibovali jim hory doly (ozkoušeno za vás). Pokud si nenakoupíte do zásoby, máte smolíka. A tak jsme jednou večer skončili na hostelu se čtyřma učitelkama, všechny hulily, ale nedali jsme si. Brko si rád dám, o tom žádná, ale nějak nám to za ten **trest smrti** nestálo.

Dál na sever do **Pai** jedeme mikrobusem, můžete si tu koupit i tričko s nevím-kolik-to-sakra-je zatáček, které zvládnete (nebo nezvládnete) mikrobusem za pár hodin projet. I pokud nejste blinkací typ, připravte se na blinkání. Pai je boží, je to prťavá vesnice, potkává se tu **thajská a barmská kuchyně**, je to tu levné a plné cestovatelů, okolí se dá projet nádherně na kole, to jsou panečku **panorámata**.

Cesta **vlakem zpět přes Bangkok na jih** je horší. Lidé leží na zemi, často jim tu a tam chybí nějaká končetina. Smrad se násobí. Objednávám si rýží s kuřecím. Je mi blbě. Už jen 12 hodin a 50 minut cesty.

{{<figure id="attachment_827" src="https://yahoodka.cz/wp-content/uploads/2017/07/29652478071_cdbce5822b_k.jpg" alt="thailand massage thajsko masáž">}}Skvělá masáž přímo na pláži. Absolutní relax za šumění vln, kokosový olej a pro požitkáře i možný hepyend.

Dáme to! Dojedeme ještě dneska na **Koh Samui**! Už tady jen tou lodí přes noc za stovku a jsme tam. Dva celé dny na cestě, dvě noci bez postele. Partička thajců se nám vysmívá, že si každej zaplatíme tři stovky, **protože jsme bílí.** Chytám rage a hádám se s nimi, ale ničemu to nepomáhá. Vjíždíme do **turistické části Thajska**, kde si místní vydělávají ojebáváním turistů &#8211; ne jako v Bangkoku, jiné a horší ojebávání. Turismus neničí jen přírodu, ale často hlavně místní obyvatele. Vyhrává ten největší lump. Na lodi potkáváme Věrku a Kláru a později s nimi sdílíme cool **airbnb**. Pivíno teče proudem, cítíme se jako doma.

Pláže jsou krásný, ale máme na **hotelu bazén**?! A může se tam kalit (asi? rozhodně nám to procházelo). **Posilovna, průhledná sprcha**, teplá voda, pohodlná postel, **masáž kokosovým olejem** (bez hepyendu), turistické atrakce? Co se to stalo? Kde to sakra jsem? Co to dělám? Ten pocit, že nás tlačí čas a máme jen dva týdny na celé Thajsko, velkou zemi, nás **&#8222;nutí&#8220; utrácet** a vidět všechno hrrr a hned jet zase dál. Thajsko si rozhodně užíváme spíš jako **turisti** víc než zbytek tripu, ale ono to přece tolik nevadí :)

Poslední den dáváme bez holek. Přemýšlíme nad tím, že se na nás neustále nabalují nějací lidé i když jsme radši sami i jeden bez druhého. Myšlenky zajídáme výborným a **levným sushi na nočních trzích.**

{{<figure id="attachment_826" src="https://yahoodka.cz/wp-content/uploads/2017/07/29442670510_262066431f_k.jpg" alt="koh samui thailand backpacking">}}Úžasná fire show na Koh Samui

Thajci jsou neskutečně **milí, přátelští, slušní a šťastní lidé**. Na venkov jsme se na tomhle tripu pořádně nepodívali a v turistických oblastech narazíte bohužel jako vždy hlavně na blbce. **Thajština je těžkej jazyk** a už se mi na tomhle tripu ani nějak nechtělo učit zase něco dalšího. Motivace rozhodně klesla.

Chcete se taky **podívat do Thajska?** Zajeďte se podívat na krásný sever &#8211; Chiang Mai, Pai nebo to projeďte až do Barmy. Turistické ostrovy na jihu, východě a kdekoliv jinde za to určitě také strojí, i když jsou to občas nervy v těch turistických oblastech. Mrkněte i mimo civilizaci, udělejte si na Thajsko víc času než jsem měl já. Mluvte s místními o historii země, vetřete se na **místní univerzity** a pokecejte se studenty a učitely. Podívejte se **na venkov, na pláž, na ostrovy, na jezero**. Kupte si tuktuk narvanej chlastem nebo si **stopněte traktor** a jeďte směrem kam vás to zrovna láká. **Vykašlete se na průvodce** a turistickej bullshit. Ztraťte se. **Opijte Khméry, zlomte pár srdcí,** kupte si kalhoty, **pomozte místním**. Dejte si **na ulici burger z vodního buvola**. Smlouvejte a hádejte se, podarujte je, vezměte je na večeři. **Užijte si Thajsko naplno.**

Modernějším vlakem se přesouváme do **Malajsie** a dále až na ostrov **Langkawi**. V Malajsii strávíme další tři týdny.

[Fotky na Flickru][8]

[Videa na youtube][9]

Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.

 [1]: https://yahoodka.cz/kambodza-stopem-a-traktorem/
 [2]: https://yahoodka.cz/wp-content/uploads/2017/07/2017-07-30.png
 [3]: https://yahoodka.cz/wp-content/uploads/2017/07/29109374083_310210515c_k.jpg
 [4]: https://yahoodka.cz/wp-content/uploads/2017/07/29698456836_a1bd2be882_k.jpg
 [5]: https://yahoodka.cz/wp-content/uploads/2017/07/29106931144_b3a41b00cc_k.jpg
 [6]: https://yahoodka.cz/wp-content/uploads/2017/07/29652478071_cdbce5822b_k.jpg
 [7]: https://yahoodka.cz/wp-content/uploads/2017/07/29442670510_262066431f_k.jpg
 [8]: https://www.flickr.com/photos/bartimar/albums/72157673980153135
 [9]: https://www.youtube.com/watch?v=4LrewxLjs5s&list=PLX6Ph1m5eSmGDaxfXezXr7ri3_0v9mXmL