---
title: Honduras a cesta zpět
author: Marek Bartík
type: post
date: 2015-03-21T16:55:25+01:00
url: /honduras/
categories:
  - Cestování
  - Latinská Amerika
tags:
  - cestování
  - honduras

---
V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako šestá a poslední země byl na seznamu **Honduras**, kde jsem strávil  4 dny, včetně **Silvestra a Nového roku**.

Po měsíci skvělého cestování jsem se rozloučil s bandou a z Mexika se vypravil **sám** do **Hondurasu, země s největším počtem vražd na počet obyvatel**.

Z Yucatánu až do **Copán Ruinas**, Honduraské vesnice celkem blízko od Hranic s Guatemalou jsem se dostal za **2,5 dne**. Použil jsem pouze veřejnou dopravu, abych co nejvíce ušetřil. Během té doby jsem nikde nepřespával, pouze v autobuse.

V místním hostelu jsem se měl potkat s Lennym, němcem. Do večera jsme ještě potkali lidi ze zemí jako **USA, Libanon, Honduras, Perú, Rusko** a další. Silvestrovská párty byla skvělá. Přáli jsme si vše nejlepší do nového roku s mísťnáky. **Užívali jsme naplno!**

{{<figure id="attachment_592" src="/wp-content/uploads/2015/03/DSC_1770-1024x683.jpg" alt="honduras new year's eve silvestr nuevo ano">}}
Trochu podivná honduraská Silvestrovská tradice &#8211; upálení panáka obaleného petardami v každé čtvrti města

Místní holky teda nic moc. Alespoň z mé zkušenosti. Na hranicích si při kontrolování mého pasu **úřednice krkla**. Zanedlouho poté v buse další **lovila chrchle** a nakonec si odplivla z okénka. Místňák to ironicky komentoval jako: &#8222;Muy amable&#8220;. Tak si toho alespoň všímají i mísťnáci. Snad jen blbá náhoda.

Místní měna jsou **lempiras**. Mají téměř **stejný kurz jako česká koruna**. Bylo fajn konečně po několika měsících nic nepřepočítávat a jen užívat nízké ceny.

Před **bankou** několik ozbrojených hlídačů, dovnitř pouštějí jen omezený počet lidí a udělají vám téměř kompletní prohlídku, tedy pokud nejste místní, to můžete i **s nožem**&#8230;

Do party se k nám přidal i poněkud zvláštní ruský profesionální voják **Sergej**, který si v hispánských zemích raději říká Sergio&#8230;

{{<figure id="attachment_593" src="/wp-content/uploads/2015/03/DSC_1858-1024x683.jpg" alt="Honduras New year's eve new year travel">}}
Úžasná atmosféra Nového roku

Přifařili jsme se na párty k nějaké rodince, kde nám nosili **tequilu a tamales**. Nejlepší tamales co jsem měl.

Druhý den jsme konečně viděli **ruiny pyramid**. Bylo to celkem malé místo, ale stálo to za to. Potkali jsme tam nějakou honduraskou partu. Dvě ženy středního věku se s námi chtěly vyfotit, načež začali ve španělštině křičet na své děti: **&#8222;Už mám přítele, podívej synu, tohle je tvůj nový otec!&#8220;**, děti brečely jak želvy. Zbytek návštěvy jsme se před nimi schovávali a ony nás neustále hledaly. Byli jsme pro ně **větší atrakce než samotné pyramidy**.

Musel jsem počkat do dalšího dne, na Nový rok nic samozřejmě nejezdilo. Dál jsem jel opět sám. Projížděl jsem těmi nejnebezpečnějšími městy, **San Pedro Sula** a hlavním městem **Tegucigalpa**. Nic nebezpečného tam samozřejmě není&#8230; Nenechte se všemi strašit.

Před vstupem do busu **důkladná prohlídka**, detektor kovu a bůhví co ještě. V polovině cesty zastávka u malého bufetu. **20 minut prohledávají bus**, takže není možné se do něj vrátit. Pak opět prohlídka. Dopadlo to dobře, **nikdo si v bufetu žádnou bombu nekoupil**&#8230;

Jako ve většině zemích, **nejhorší sorta lidí na světě jsou taxikáři**. S nima nemá cenu se bavit. Vždy lžou jak žádné busy nejezdí, je to šíleně daleko a že prostě musíte jen s nimi taxíkem. Proti tomu jsem už naštěstí imunní.

Na další bus jsem ovšem čekal asi 3 hodiny. Busů kolem projelo několik, ale **žádný z nich nezastavil**. Protože prostě občas nezastaví, jak mi bylo sděleno. Nechápu, jak to tady funguje. Až asi pátý autobus mi konečně zastavil a mně se rozpadly žabky. **Do další země asi dojdu naboso.**

V autobuse **sedím na kýblu** plném bordelu. Místní se mi smějí. Podívám si s nimi a o žádném nebezpečí v zemi nevědí. Prý je to tu klidné. Samozřejmě, že ve městech se **hodně vraždí gangy, ale to je přeci normální, ne?** I starší si uvědomují, jak jsou na tom špatně se vzděláním a jak moc by jim to prospělo. Jen nemají tu možnost.

{{<figure id="attachment_594" src="/wp-content/uploads/2015/03/DSC_1785-1024x684.jpg" alt="macaw copán ruinas honduras">}}
Macaw, těch tu byla spousta

Do Nicaraguy **přicházím s jednou botou až po setmění**. Ujíždí mi poslední bus jen kvůli tomu, že je úředník zvědavý, **kde že se nachází ta Česká republika**. Opět mi měří tělesnou teplotu a varují mě, že **jsem podchlazený** (tady nemají tělesnou teplotu 36.5°C jako my, ale 37°C, což ale oni nevědí).

Přespávám v (skoro) **nejhnusnějším hostelu**, co jsem kdy viděl. Nic tu nefunguje. **Kýbl + díra = záchod a sprcha v jednom**. Naštěstí jsem ukecal dobrou cenu. Prosím majitelku, ať mě vzbudí ve 4 ráno, jelikož nemám telefon, budík, nic. Babča zaspala, já taky. Naštěstí se mi daří přejet za celý den Nicaraguu.

**Snaží se mě okrást jako minule**. Než nastupuji do busu, ověřuji si, že jede až na hranici a ne jen do Rivas a že se za batoh nic neplatí. Potom co se bus rozjede, se dozvídám, že na hranici samozřejmě nejedeme a po vystoupení mi nechtějí dát batoh bez zaplacení. Křičím však na jiného týpka ať mi hodí batoh, že už jsem zaplatil, posléze utíkám. **Nenechám si tohle líbit.**

Na další spoj čekám u silnice asi 3 hodiny. **Žádný řád, žádné zastávky, nic.**

Už chci zpět. Z cesty jsem unavený a chci se konečně vyspat. Jsem sám. Na hranicích čekám 8 hodin, aby mi pak u okénka řekli, že **mě do země nepustí**. Jdu k druhému okénku a dostávám vízum, ale **jen na 60 dní. Sakra!**

Potkávám skupinu kostaričanů a po půlnoci **bereme taxi a jedeme na pláž**. Protože tohle byli neskutečné nervy.

Další den večer přijíždím **&#8222;domů&#8220; &#8211; do Cartaga**. A samozřejmě &#8211; **prší**. Uvědomuji si, jak jsem měl více jak měsíc nádherné počasí. Téměř bez deště. Bylo nádherně. Ale tady ne, tady pršelo celý měsíc. A bude pršet další měsíc. A bude zima. Tedy, zima na místní tropické poměry :)

**Honduras** je nádherná země s vřelými místňáky. Jsem moc rád, že jsem tuhle zemi nevynechal, ač jsem toho tolik neviděl.

Cestování mi prozatím končí. Teď bude něco málo po Kostarice a pak **Panamá**!

[Fotky na Flickru][4]

[Videa na youtube][5]

Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.

 [1]: https://yahoodka.cz/wp-content/uploads/2015/03/DSC_1770.jpg
 [2]: https://yahoodka.cz/wp-content/uploads/2015/03/DSC_1858.jpg
 [3]: https://yahoodka.cz/wp-content/uploads/2015/03/DSC_1785.jpg
 [4]: https://www.flickr.com/photos/bartimar/sets/72157647842648664/
 [5]: https://www.youtube.com/watch?v=DOjb9hZU23Y&list=PLX6Ph1m5eSmF40lSGGe98bR58bW7Bkg0w&index=15