---
title: FIT ČVUT – pátý semestr
author: Marek Bartík
type: post
date: 2014-04-26T20:19:41+02:00
url: /fit-cvut-paty-semestr/
categories:
  - FIT ČVUT
tags:
  - fit
  - fit čvut
  - steganografie

---
Po prázdninách v roce 2012 jsem nastoupil do pátého semestru na **FIT ČVUT**, opět s čistou (čti: úplně prázdnou) hlavou.
  
Naštěstí jsem z předchozích zimních semestrů měl splněny všechny předměty, tak jsem mohl začít **s čistým štítem**.
  
Zapsal jsem si předmět EFA (Efektivní Algoritmy), který sice náš obor nemá povinný, ale mezi radou starších kolují výhružky jako &#8211; kdo udělá FIT ČVUT bez EFA, tomu **pochčiju diplom v temné uličce** &#8211; usoudil jsem, že to třeba bude přínosný předmět.
  
Tělocvik jsem si opět, já lenoch, nezapsal.

**ADS &#8211; Administrace Sítí**
  
Tak tento předmět mě rozhodně bavil ze všech předmětů na FIT ČVUT nejvíc! **Přednášky** s p. Smítkou byly opravdu **zajímavé a vyplatilo se na ně chodit**. Nezabíhalo se zbytečně hluboko do teorie, o to více témat se stihlo probrat.
  
Na přednášejícím se mi líbí, že nám rád řekne něco nad rámec předmětu, ukázkou buď poslední přednáška na téma „**Vánoční pohádky: O digitální měně Bitcoin; O zvídavém Velkém Bratrovi; Kurnik SOPA, něco tu PIPA a další pohádky**“
  
Cvika byla zajímavá, úkoly měly dokonce příběh &#8211; celý semestr jste se snažili přechytračit nebezpečného zločince jménem Atkims ze státu Dnalutnubu :)
  
Součástí předmětu byla i jednoduchá semestrální práce &#8211; vytvoření plnohodnotného **debian balíčku**, zadání bylo několik, např. jednoduchá webová služba (v PHP) na port knocking.
  
**Nejzábavnější byla soutěž**, kdo ji dokončil v několika hodinách, byla mu odpuštěna část zkoušky. Ke konci semestru byla o půlnoci spuštěna soutěž s deseti levely, úkol byl prostý, dostat se do desítky. V každém levelu bylo pro pokračování nutné znát heslo. Jak je zvykem, v prvním kole bylo ve zdrojovém kódu html, v dalších kolech však přituhovalo, nechci víc prozrazovat budoucím ročníkům, ale Smítka to měl krásně vymyšlené. Ač byly od 4 do 5 ráno menší problémy se serverem, úlohu jsem dokončil před 6 a kvůli vypitým energy drinkům jsem už stejně nemohl usnout. Písemná část zkoušky nebyla těžká, ale byla **hodnocena velmi přísně**, ač jsem napsal vše, dostal jsem nakonec B. Předmět mi ale dal víc než jen to **B** :)

{{<figure id="attachment_300" src="https://yahoodka.cz/wp-content/uploads/2014/04/bitcoin.jpg" alt="FIT ČVUT - xkcd bitcoin crisis">}}
A co teprve dogecoin?

**BEZ &#8211; Bezpečnost**
  
Na začátku semestru jsme si všichni oddechli, že **konečně nemáme matiku** &#8211; chyba lávky.
  
Kryptologie i kryptografie jsou pro mě zajímavá témata a dosud jsem o nich téměř nic nevěděl. Přednášky byly zajímavé a vyplatilo se na ně chodit. **Důležité byly prosemináře**, bez nich bych si neškrtl.
  
Na každém cvičení bylo pár úkolů za body a nějaký ten bonus. Zde byl opět znatelný rozdíl mezi jednotlivými cvičícími, zatímco ostatní cvika dostávala i bonusové body za zvedlou ruku a pokus o srozumitelnou odpověď, u nás ty bonusové jaksi nebyly a vše jsme museli dokazovat&#8230; Alespoň mě to donutilo se **na cvičení více připravovat**&#8230; Ne, počkat, nedonutilo.
  
Na konci semestru se ještě psal zápočťák na prosemináři. **Test jsem podcenil** a dostal jen nutné minimum &#8211; očividně pojem „bezkoliznost“ v EFA není to samé jako „bezkoliznost“ v BEZ.
  
**Tento předmět mě hodně bavil**, ale moc jsem se nepřipravoval. Ze zkoušky jsem si odnesl C a víc už jsem neřešil.

{{<figure id="attachment_289" src="https://yahoodka.cz/wp-content/uploads/2014/04/correct_horse_battery_staple.png" alt="FIT ČVUT xkcd password">}}
Difficulty to remember: You&#8217;ve already memorized it!

**DAN &#8211; Daně pro Neekonomy**
  
Tento předmět jsem si vybral ze skupiny Povinně volitelných ekonomicko-manažerských předmětů, abych se něco dozvěděl o všech těch **daních z hlíny, otevřeného okna a dalších možných i nemožných.**
  
Plánoval jsem navštívit pouze první přednášku, abych zjistil co a jak, a dále navštěvovat už jen cvičení. Byl jsem ale mile překvapen, přednášející byla příjemná paní z VŠE a její vyprávění mě opravdu bavilo. **Navštívil jsem asi všechny přednášky a opravdu toho nelituji.**
  
Nemám moc rád, když někdo haní ostatní školy a vysmívá se někomu, že chodí na tuhle a tuhle školu (dobře, dělám to taky&#8230; a pořád). Nejsem ani obeznámen s **režimem na VŠE**, ale tady v tomto předmětu bylo opravdu pár LOL efektů, co se hodnocení týče. A o tom už tak nějak bude zbytek textu :-D
  
V semestru byly dva testy. První, co nás samozřejmě zajímalo bylo, zda se dá test opravit. Odpověď byla „No, nevím, proč byste ho jako měli napsat špatně, ale jo, opravit si ho můžete“. To vyvolalo další otázku: „Jako jeden test? Nebo oba? Můžete to upřesnit?“, odpověď „Oba dva, **můžete je psát kolikrát chcete, dokud nebudete s výsledkem spokojeni**&#8222;.
  
Další perla &#8211; „Vy tu na ČVUT máte 3 pokusy na zkoušku, nechápu proč byste měli jít třikrát, prostě to **každý udělá na první pokus**“.
  
Na předtermín nedorazilo moc lidí, ale zkouška byla opravdu vtipná. Pár spolužáků dorazilo v obleku a p. Slintákové se rozzářily oči a slovy „**Jéé, vy jste tu v obleku, vy pak jdete do divadla?**“ nás odrovnala. Většina, stejně jako já, dostala A. Někdo dostal B a šel přeci jen využít ten další termín.

{{<figure id="attachment_291" src="https://yahoodka.cz/wp-content/uploads/2014/04/LowerCigTaxes4308-767944-300x210.gif" alt="FIT ČVUT - daně">}}
Paradox spotřební daně

**DNP &#8211; Programování v .NET**
  
Tady není moc co říct, stačí jen copy&paste z předchozích článků o Fantastic Four a přepsat název předmetu. Takže&#8230;_
  
„Farma kreditů“_  asi nejlépe vystihuje slavnou čtveřici předmětů PHP, PJS, DNP, PCS. V semestru jsme psali 2 testy po 50 bodech, test byl typu abcd a bylo k němu možno používat veškeré materiály a Google. **Neudělal to jen ten, kdo nepřišel** (no, možná i oni to udělali…). Pokud jste .NET viděli jen z vlaku, tak se tu něco málo naučíte, předmět má jen cvičení a prakticky celou dobu se programuje. Pokud však v .NET něco málo znáte, nemá význam cvičení navštěvovat… ledaže byste si rádi zopakovali,** co to je for-cyklus**… Kromě krásných 4 kreditů jsem si **A**čkem zlepšil průměr.

**EFA &#8211; Efektivní Algoritmy**
  
Tento předmět jsem si zapsal proto, **aby mi nikdo nepochcal diplom** z FIT ČVUT v temné uličce, jak jsem zmínil na začátku článku.
  
Na přednášky jsem moc nechodil a na cvičeních se látka neopakovala. Dalo by se říct, že se na cvičení ani nedělalo to, co se dělat mělo, místo toho jsme pořád dělali nějaké **přijímačky do Googlu** a zajímavější úlohy apod. Zní to sice zajímavě, ale po prvním testu se tak trochu proberete a látku ze cvičení si musíte vypracovávat sami.
  
V semestru byly zadány úlohy na **Progtest**u &#8211; Bucketsort a B+ Tree. Dělal jsem pouze Bucketsort, ale úlohy nebyly nikterak těžké.
  
EFA nebyl těžký předmět, bylo však potřeba tomu nějaký čas věnovat. Slajdy z předmětu (od Tvrdíka) používám doteď jako **výborné studijní materiály**.
  
Ze semestru jsem si odnesl něco málo přes minimální hranici potřebnou k zápočtu a zkoušku jsem šel víceméně zkusit. Odnesl jsem si uspokojující **D** a přestal jsem se v noci tolik bát. Tento předmět opravdu doporučuji, **měl by ho opravdu vystudovat každý student na FIT ČVUT**, jedná se opravdu o velice důležité základy Teoretické informatiky, které se vám nebudou hodit jen u **PAR**ů a v akademické sféře, ale naučí vás to u vaší práce trochu přemýšlet. Pokud by byl každý předmět z TI takto vedený a zajímavý, tak neváhám změnit obor.

{{<figure src="https://yahoodka.cz/wp-content/uploads/2014/04/travelling_salesman_problem-300x132.png" alt="FIT ČVUT - xkcd travelling salesman problem">}}

**PPR &#8211; Projekt, Prezentace a Rétorika**
  
**Totální zhovadilost** je slovní spojení, které bych nejspíš neměl používat, avšak stručně a přesně vystihuje tento předmět.
  
Na první přednášce jsme se učili, **jak se zavazují tkaničky u bot**. Nejsem člověk s bohatou praxí, ale se zavazováním tkaniček mám letité zkušenosti, **rozhodl jsem se tedy ostatní přednášky nenavštěvovat**. Nemyslete si, že jsem se na to jen vykašlal, každý den jsem poctivě trénoval&#8230;
  
Na cvičení byla povinná docházka, to by mi ani tolik nevadilo, ale kdyby se tam alespoň dělalo něco smysluplného&#8230;
  
Tento předmět nás měl připravit na tvorbu a následnou prezentaci bakalářské práce. Ano, součástí předmětu bylo pár deadlinů &#8211; na výběr práce, schválení, poziční zprávu, prezentaci tématu &#8211; které mě do bakalářky opravdu dokopali. Bohužel mě **dokopali do jiné bakalářky než jsem nakonec dělal**, protože proces schválení je trochu složitější a zdlouhavější než se vždy předpokládá&#8230; No, alespoň jsem si to vyzkoušel.
  
Na tento předmět jsem se celkem těšil, neumím prezentovat a chtěl jsem se to v rámci předmětu trochu naučit. Celé to však bylo **jedno velké zklamání**.
  
Na cvičení se údajně dostávali body za aktivitu, u nás na cvičení pravděpodobně **nikdo nikdy aktivní nebyl**, proto nikdo žádné body nedostal. Pokud jsou body za aktivitu jako bonusové, tedy nejsou součástí 100 bodové ECTS stupnice, je to celkem fuk, pokud ale nejsou, jako v tomto předmětu, tak nějak se stane, že **nikdo to Ačko nedostane**. Záleží však na vašem cvičícím.
  
Na klasifikovaný zápočet se píše na přednášce velký zápočtový test, tam vám pravděpodobně přednášející vyčte, že **na přednášky nikdo nechodil** a hned vám to **dá sežrat v testu.** Otázka na tkaničky bohužel nebyla součástí tohoto testu.
  
Hodně tu záleží na cvičícím, z mého pohledu to byl asi **nejzbytečnější předmět na FIT ČVUT**, odnesl jsem si **B** a utíkal jak nejrychleji jsem mohl.

{{<figure id="attachment_296" src="https://yahoodka.cz/wp-content/uploads/2014/04/ppr.png" alt="FIT ČVUT - PPR">}}
Malá ukázka ze studijních materiálů

**PRR &#8211; Projektové řízení**
  
Na tento předmět jsem se celkem těšil &#8211; mám pocit, že **manažerských předmětů moc nemáme** a do praxe je to prostě potřeba, v jakékoliv formě. **Tato forma mi ale moc nesedla**.
  
Cvičení bylo pouze jedno za 14 dní. Občas se dělaly celkem zajímavé a **praktické věci**, jako síťové a Ganttovy grafy, WBS, logický rámec.  Někdy se taky stavěla **věž ze špejlí, která sloužila jen k nasrání architektů**. Dost cvičení taky skončilo po dvaceti minutách a zápočet byl prakticky zadarmo.
  
Přednášky mě moc nebavily a byly pozdě, celkově tam asi nechodilo moc lidí a dal nám to sežrat u zkoušky.
  
Na zkoušku jsem se, podle mě, celkem dobře připravil. Bohužel hodnocení bylo dost pedantické a dokonce mi byly strženy body za nesprávné **zaokrouhlení na 4 desetinná místa**, nebo něco podobného. Kdo tedy neměl kalkulačku na manažerskou zkoušku, byl v prdeli. Dost lidí bylo z výsledku zkoušky překvapeno a zklamáno, dostal jsem **D**, znova jsem ale jít nechtěl. Pokud máte o toto téma zájem a máte svou kalkulačku, tak to je i celkem zajímavý předmět, který by však mohl mít lepší program cvik a i větší hodinovou dotaci na cvika. Pokud však vybíráte ekonomicko-manažerský předmět a nechcete nic, co vám **zhorší průměr**, tak toto nebrat&#8230;

&nbsp;

{{<figure id="attachment_305" src="https://yahoodka.cz/wp-content/uploads/2014/04/tree-1024x768.jpg" alt="FIT CVUT - funny">}}
It&#8217;s funny &#8218;cause it&#8217;s true

&nbsp;

**ZSI &#8211; Základy Softwarového inženýrství**
  
Předmět jako takový je pro mě dost zajímavý, jsem rád, že ho **máme ve studijním plánu**. Ale nelíbilo se mi, jak byl odpřednášen a odcvičen.
  
Na cviku se prakticky jen odevzdávaly iterace týmového projektu. Dost týmu, stejně jako náš, se potýkalo s problémem, že se na nějakou iteraci někdo z týmu prostě vykašlal a nic neudělal nebo nechtěl odprezentovat výstup. Cvičící nás hodnotil dost přísně a byli jsme rádi, že jsme vůbec dostali zápočet. Je pravda, že nás hezky naučil v **Enterprise Architect**u, škoda jen, že až hodinu **potom, co jsme v něm měli něco udělat**.
  
**Díky tomuto předmětu vím, že jsem udělal dobře, když jsem si nezvolil obor Softwarové inženýrství.** Takže účel nejspíš splnil.
  
Další z cyklu debilních zkoušek, kdy jako zadání můžete dostat absolutně cokoliv a po zkoušce vůbec netušíte, jak to mělo být správně, protože to může kdokoliv jakkoliv opravit.
  
Dostal jsem **C** a zapřísáhl se, že si **nebudu z oboru Softwarové inženýrství dělat srandu**, alespoň celý den.

{{<figure id="attachment_302" src="https://yahoodka.cz/wp-content/uploads/2014/04/stress-e1398543234560-291x300.jpg" alt="FIT ČVUT - testing">}}
Testing? Pff.. that is a job for users

Naštěstí jsem tento semestr nic neopakoval a **vše jsem zvládnul**.
  
Během semestru jsem začal pracovat na **bakalářské práci** na téma _„[Výuková demonstrace digitální steganografie][8]“._ O digitální steganografii byla zmínka v předmětu BEZ, věděl jsem ale o tomto tématu už trochu dříve. Po jedné přednášce BEZů jsem se domluvil s přednášejícím, zda by mi dělal vedoucího. A **vybral jsem dobře!** Dokopal mě do toho, udělal si na mě kdykoliv čas, scházeli jsme se pravidelně. Ze začátku snad dokonce dělal **víc práce než já**. Neskutečně ho za to obdivuji.
  
Pokud taky právě studujete pátý semestr, určitě **neotálejte a vyberte si taky tak skvělého vedoucího** :) Ideálně i oponenta, stejně jako já. Toho jsem taky vybral víc než dobře!

Co si o tom myslíte vy? Co si myslíte celkově o FIT ČVUT? Máte jiné zkušenosti? Nesouhlasíte s něčím? Opět budu rád za jakýkoliv feedback, like nebo sdílení článku

 [1]: https://yahoodka.cz/wp-content/uploads/2014/04/bitcoin.jpg
 [2]: https://yahoodka.cz/wp-content/uploads/2014/04/correct_horse_battery_staple.png
 [3]: https://yahoodka.cz/wp-content/uploads/2014/04/LowerCigTaxes4308-767944.gif
 [4]: https://yahoodka.cz/wp-content/uploads/2014/04/travelling_salesman_problem.png
 [5]: https://yahoodka.cz/wp-content/uploads/2014/04/ppr.png
 [6]: https://yahoodka.cz/wp-content/uploads/2014/04/tree.jpg
 [7]: https://yahoodka.cz/wp-content/uploads/2014/04/stress.jpg
 [8]: https://yahoodka.cz/steghidegui-steganography-tools/ "SteghideGUI (not just one of many steganography tools)"