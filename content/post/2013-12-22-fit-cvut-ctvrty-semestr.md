---
title: FIT ČVUT – čtvrtý semestr
author: Marek Bartík
type: post
date: 2013-12-22T18:59:27+01:00
url: /fit-cvut-ctvrty-semestr/
categories:
  - FIT ČVUT
tags:
  - čvut
  - fit
  - fit čvut

---
Na konci ne uplně hladce probíhajícího zkouškového [třetího semestru][1] na **FIT ČVUT** jsem měl sotva pár dní na regeneraci mozkových buněk před začátkem dalšího semestru &#8211; tohle mě na FITu dost štve, hlavně poslední dobou, člověk nemá moc času na ostatní věci mimo školu, přitom bychom se možná někdy sami i naučili více, v praxi, na nějakém vlastním projektu&#8230; Ale o tom jindy.

Jelikož jsem si zvolil obor **Informační technologie**, tento semestr jsem měl doporučeno zapsat si dva oborové předměty, Administrace Unixu (ADU) a Skriptovací jazyky (SKJ).

Bohužel jsem ve [druhém semestru][2] neudělal předmět Operační systémy (OSY), zapsal jsem si ho tedy na tento semestr, ať to mám co nejrychleji z krku.

Dle doporučeného programu bychom měli do konce čtvrtého semestru mít hotovou **zkoušku z angličtiny** (ANG), zapsal jsem si raději i přípravný kurz (A2L), který mi navazoval na A2Z.

Tento semestr je konečně povinný předmět o počítačových sítích (PSI), které mi opravdu chyběly a ne a ne se do nich dokopat. S kamarády jsme se ještě dohodli, že bychom o tomto tématu chtěli vědět více a tak jsme se konečně přihlásili na první [CCNA kurz][3].

Tělocvik jsem si opět nezapsal, měl jsem celkem dost předmětů a nevěděl jsem, jak to budu vše stíhat. Občas prostě opakujeme stále dokola ty samé chyby :)

**ADU &#8211; ADministrace Unixu**
  
Předmět měl zajímavé přednášky vedené Muzikářem a Žďárkem, nevynechal jsem skoro žádnou&#8230; ADU tak trochu navazuje či spíš **prohlubuje znalosti z UOS a OSY**. Občas se probíralo dost do hloubky, ale spíš nám chtěli ukázat, co všechno musí **administrátor unixu bezpodmínečně znát** a co všechno může posrat. Bylo tam hodně teorie, opravdu hodně, víc než v ADW (Administrace Windows), ale vyhovovalo mi to mnohem víc. **Na unixu je každý kousek systému opravdu skvěle funkční, jednoduchý na pochopení, zdokumentovaný, znovupoužitelný a čistě vyřešený tak jako formální matematický problém** &#8211; proto zde bylo tolik teorie&#8230; stačí se naučit princip (např.) ACL a hned vám dojde, kde všude je podobný problém řešen stejně. Naproti tomu v ADW půlku přednášky řešíte co dělat, když se to zase posralo a jak to sakra má vlastně vůbec normálně fungovat.
  
Cvičení byla celkem náročná, vyžadovala domácí přípravu a občas ani ta nestačila &#8211; jedno cvičení jsme si připravili doma a přišlo nám dost jednoduché, to jsme ale nevěděli, že Žďárek úmyslně zničí aktuální image OS a řekne, ať si to každý z nás nejdřív opraví než se vůbec pustí do úlohy. Jinak ale zadání jednotlivých cvičení bylo opravdu skvěle udělané a naučili mě dost praktických věcí.
  
**Zkouška byla rozhodně těžší jak v ADW** (protože Žďárek). Udělal jsem ji na první pokus na** C**, což se mi moc nelíbilo, ale na termínu byla úspěšnost snad méně jak 50 % a kdo uspěl, tak moc hezké známky neměl. Žďárek mi gratuloval s rozzářenými očky tak, že mi div neutrhl ruku, takže asi taky pochopil, jak zase přestřelil&#8230; klasika :)

{{<figure id="attachment_255" src="https://yahoodka.cz/wp-content/uploads/2013/12/sandwich-300x249.png" alt="xkcd sudo make me a sandwich FIT ČVUT">}}
Pozor na špatně nastavené /etc/sudoers&#8230;

**A2L &#8211; Anglický jazyk 2 &#8211; Letní semestr**
  
Na tohle cviko jsem si zapsal skvělou učitelku (už si samozřejmě nepamatuji, jak se jmenovala), nic moc nehrotila, nechtěla po nás prezentaci, jen nějakou esej. **Hodnocení bylo jako v A1L**, ale tady se hodnotilo celkem spravedlivě, učil jsem se celkem poctivě a **na cvika mě bavilo chodi**t, ta ženská byla fakt vtipná&#8230;
  
Napsat oba testy nad 90 % mi nedělalo velké potíže, tak jsem dostal nárok na předtermín pro ANG. Z tohoto předmětu nebyla známka, pouze zápočet. Kdybych nezískal zápočet, měl jsem (myslím) nárok jít na hromadný zápočet pro předmět ANG, stejně jako lidé, kteří si kurz A2L nezapsali. Takže zapsáním tohoto kurzu, dá se říct, **dostanete další pokus na zápočet**&#8230; jo, a taky se něco naučíte, možná.

**ANG &#8211; Zkouška z angličtiny**
  
Pro získání bakalářského titulu na FITu je nutné mít **angličtinu na úrovni B2.** Je na Vás zda dodáte nějaký externí certifikát nebo si uděláte zkoušku na FELu (teď už to dokonce asi jde dělat i u nás, nemám o tom bližší info).
  
Jelikož jsem chodil na kurz A2L a měl jsem nárok na **předtermín**, tak jsem vyklepanej a nenaučenej dorazil na místo činu v čas Čé, k mému překvapení to však bylo v naší malé třídě, kde jsme měli kurz po celý semestr, a opět s tou samou učitelkou. Jelikož jsem měl v semestru dobré výsledky, **nemusel jsem dělal písemnou část**, ale jen ústní, stejně jako všichni na předtermínu. Dostali jsme papír s nějakým článkem, měli jsme ho přečíst, pochopit a odpovědět na otázky pod ním (v libovolném pořadí). Ač jsem to **nestihl dodělat celé**, zkoušející byla stejně příjemná jako v semestru, pěkně jsem si s ní pospíkoval a **A**čko bylo doma :)

**OSY &#8211; Operační SYstémy**
  
Letos znova, vůbec se mi do toho nechtělo. **Zápočet mi byl naštěstí uznán z loňska**, ale měl jsem, díky své blbosti, celkem málo bodů, takže to nebylo na žádnou krásnou známku u zkoušky.
  
Na přednášky ani prosemináře jsem moc nechodil, celý semestr jsem na to kašlal a pořádně jsem nevěděl, proč zase **všichni šílej z Progtestu**.
  
Tento semestr jsem však dobře věděl, co se mám učit a tak jsem se neučil nic navíc. Šel jsem na první řádný termín a se skoro plným počtem dostal za **C**. Je opravdu lepší si vše nechat přes rok pořádně uležet v hlavě a pak se **učit jen to podstatné**, jde to mnohem lépe&#8230; přesto vím, že to letos bylo opravdu mnohem jednodušší. Asi víc lidí nedalo zápočet, ale **zkouška byla o poznání lehčí**, nevím jestli to bylo schválně, ale mně to ušetřilo mnoho času a nervů.

**PJS &#8211; Programování v JavaScriptu**
  
Další z **fantastic four od Štěpána** (viz [PHP třetí semestr][1]). Probíhá to naprosto stejně, to není třeba komentovat. Rozhodně tento předmět doporučuji jako farmu kreditů.
  
Jelikož mě to vůbec nebavilo a nepřipravoval jsem se (dostatečně), dostal jsem** B**.

**PSI -Počítačové sítě**
  
Přednášky nic moc, když to porovnám s Cisco kurzem, tak spíš nic, než moc. Přednášející mě nedokázal zaujmout svým „přednášením“. V semestru jsme museli odevzdat **dvě úlohy**, první na TCP komunikaci, druhou na UDP komunikaci. Obě úlohy byly celkem zajímavé a mohli jsme si vybrat, zda je chceme vypracovat v C, C++ či Javě. Odevzdávalo se na portálu **baryk** a vše okolo úloh a proseminářů měl na starost Smítka.
  
Cisco bylo, krom úloh, mnohem těžší jak PSI, takže pro mě nebyl problém udělat zkoušku na **A**, bez kurzu bych na tom byl určitě hůř, ale PSI je opravdu jednoduchý předmět&#8230; Celkově jsem se najednou začal zajímat o sítě víc a opravdu **mě to začalo bavit**, možná jsem si ten obor zvolil přeci jen dobře.

{{<figure id="attachment_256" src="https://yahoodka.cz/wp-content/uploads/2013/12/5e8d17bbb3e6728d5298e547b8a92a57.media_.480x384-300x240.jpg" alt="Baryk FIT ČVUT">}}Stejně jako jeho pán, je trochu zvláštní tvor

**PST &#8211; Pravděpodobnost a STatistika**
  
Přednášky s Blažkem super, pokaždé jsme dostali **za odměnu vtip**. Matika tak moc vtipná už nebyla.
  
V semestru jsme **museli týmově vypracovat dva úkoly v jazyku R**. Nebylo to zase tak těžké, ale bylo to povinné. A kromě matiky jsme se navíc učili další jazyk&#8230;
  
Říkal jsem, že ZDM byla nejlehčí a tento názor nebudu měnit ani po PST. Ne, že by PST bylo nejtěžší, v semestru to bylo celkem v pohodě, **režim jako v ZDM**, který mi naprosto vyhovoval, **problém byla zase zkouška**. Bylo toho opravdu dost a ke zkoušce bylo možné mít jen pravděpodobnostní papír, kalkulačku ne. Moc mě nepotěšil výsledek zkoušky, tak jsem se na test raději došel podívat. Nečekaně jsem opět udělal chybu v malé násobilce díky své nepozornosti. Takové chyby jsem tam měl dvě, oba příklady za 0 bodů. **Uhádal jsem to** nakonec na **B** a s tím jsem byl nadmíru spokojen. Radím vám, dojděte se vždy podívat na test a pokud to má smysl, hádejte se :)

{{<figure id="attachment_257" src="https://yahoodka.cz/wp-content/uploads/2013/12/a4d49b2481906671df7d28f969537cb1-205x300.jpg" alt="Normal distribution FIT ČVUT" >}}
Hlavně se nikdy nesnažte spočítat s jakou pravděpodobností můžete udělat zkoušku!

**SKJ &#8211; Skriptovací jazyky**
  
Další **oborový předmět**. V semestru nemusíte dělat nic, **„jen“ odevzdat semestrálku**. A taky by bylo dobré si zopakovat AAG na první přednášku se Žďárkem&#8230;
  
Kdyby se vám zdálo, že **následující řádky jsou plné hejtu**, tak se vám to nezdá.
  
Začnu semestrální prací. Jelikož se v předmětu vyučuje více skriptovacích jazyků, je na vás, jaký z nich si vyberete. Semestrální práci odevzdáte u příslušného cvičícího. Ano, tento předmět má asi 5 přednášejících a cvičících a jedno mají společné &#8211; **NIKDO NIC NEVÍ**.
  
Organizace je opravdu nulová, přednášky jsou občas i zajímavé, cvičení ale slouží jen jako konzultace pro vaše semestrálky. Pokud se tedy rozhodnete psát semestrálku ke konci semestru, když už vámi zvolený skriptovací jazyk nemá přednášky ani cvika, tak jste **celkem v prdeli**. Stejně tak je tomu u bashe, ve kterém píše semestrálku **pouhých 95 % studentů**.
  
Se zadáním semestrální práce a následným hodnocením Bařinky a Žďárka je to zhruba následovně: představte si, že jste architekt a zákazník vám řekne, že chce postavit „barák“, nic víc z něj nedostanete&#8230; když pak jdete odevzdat plány na „barák“, tak zjistíte, že zákazník chtěl postavit **Národní Technickou knihovnu** a to jste měli pochopit ze zadání „barák“, protože **správný „skriptér“** (teda architekt) by to pochopil. Když tedy konečně uděláte plány na NTK, zákazník najednou chce sochu svobody.
  
Pokud ze sebe máte dobrý pocit a připadá Vám, jak je svět krásný, jděte si promluvit s Bařinkou, ten Vám řekne jaký jste hovno na sto způsobů. Na druhou stranu, Bařinka dobře přednáší&#8230; když se tedy **na přednášku připraví**&#8230;
  
Vzhledem k tomu, že jsem toho měl i bez SKJ dost, vykašlal jsem se na ně. Většina lidí se snažila i vícekrát odevzdat semestrálku a bez úspěchu. Já s tím alespoň neztratil tolik času. Ten, kdo psal semestrálku v jiném jazyce než bashi, tak měl naprosto **jiné (lepší) podmínky**. Příští rok budu chytřejší.
  
Pokud máte rádi skriptování v bashi na 2k+ řádků a holdujete sebemrskačství, tento předmět si náramně užijete, **pro ty ostatní tu bohužel není místo**.
  
Neříkám, že se předmět nedal udělat, udělalo ho krásných 40 %, což ho řadí na přední příčky FITu, **špatná byla organizace, komunikace a především zadání semestrálky**. A jen tak mimochodem, za tuhle částečnou volitelnou srandu jsou 4 kredity :) O zkoušce napíši příště.

> **< e5120>** /)^3^(\
  
> **< CantTouchThis>** to je ponik nebo prikaz do bashe?
> 
> &nbsp;

Ač jsem si toho zase naložil dost, dopadl jsem docela dobře. Se známkami jsem celkem spokojený, taky jsem rád, že za sebou mám OSY, ale ty SKJ hned tak nerozdejchám&#8230;

Možná vám přijde, že nehodnotím SKJ objektivně, na to ale nemůžu říct nic než ať si je jdete zkusit taky. Horší předmět na FITu jsem asi neměl, a ne, nemluvím o obtížnosti. Hodně mě mrzí, že ten předmět vypadá tak jak vypadá, skriptovací jazyky mi přijdou dost podstatné pro náš obor, ale takhle jsem si to tedy nepředstavoval.

Co si o tom myslíte vy? Máte jiné zkušenosti? Nesouhlasíte s něčím? Opět budu rád za jakýkoliv feedback, like nebo sdílení článku :) Minulý článek měl větší sledovanost než bych vůbec kdy čekal!

 [1]: https://yahoodka.cz/fit-cvut-treti-semestr/ "FIT ČVUT – třetí semestr"
 [2]: https://yahoodka.cz/fit-cvut-druhy-semestr/ "FIT ČVUT – druhý semestr"
 [3]: https://yahoodka.cz/cisco-academy/ "Cisco Academy – Akademie pro síťaře nováčky"
 [4]: https://yahoodka.cz/wp-content/uploads/2013/12/sandwich.png
 [5]: https://yahoodka.cz/wp-content/uploads/2013/12/5e8d17bbb3e6728d5298e547b8a92a57.media_.480x384.jpg
 [6]: https://yahoodka.cz/wp-content/uploads/2013/12/a4d49b2481906671df7d28f969537cb1.jpg