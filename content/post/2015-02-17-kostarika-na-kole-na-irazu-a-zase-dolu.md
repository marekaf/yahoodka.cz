---
title: Kostarika – Na kole na Irazú a zase dolů
author: Marek Bartík
type: post
date: 2015-02-17T04:47:48+01:00
url: /kostarika-na-kole-na-irazu-a-zase-dolu/
categories:
  - Cestování
  - Kostarika
  - Latinská Amerika
tags:
  - cyklistika
  - kostarika

---
Na své narozeniny jsem si udělal radost a dopoledne vzal kolo a vyrazil na vulkán **Irazú**. Plánoval jsem to tak na 3-4 hodiny cesty. Je to zhruba 31 km nahoru a dalších 31 dolů. Horší je převýšení, to činí téměř rovných 2 000 metrů.

Cesta byla náročná a několikrát jsem z kola sesedal, abych kolo pouze tlačil **po výmolech**. Dalo mi to zabrat víc než jsem čekal a čas rychle utíkal. Na cestu jsem si vzal **3 litry vody** a po cestě ještě **2 litry dokupoval**.

Zpočátku bylo dost teplo, ale jak to tak v Kostarice chodí, počasí se rychle změnilo. Na vrcholu je obvykle dost chladno, ale přidejte k tomu **kyselý déšť**, který byl způsoben **výbuchem vedlejší sopky** (po 150 letech, tak trochu důvod proč jsem se tam vydal&#8230;), a máte z toho několikahodinovou nepříjemnou cestu až na vrchol.

Nakonec jsem se tam vyškrábal asi po šesti hodinách, totálně zmoklý a psychicky i fyzicky vyčerpaný. **Počasí mi moc nevyšlo.**

{{<figure id="attachment_557" src="https://yahoodka.cz/wp-content/uploads/2015/02/15516268037_b53199c575_k-1024x675.jpg" alt="volcano irazu kostarika costa rica" >}}
Kousek od vrcholku nejvyšší sopky Irazú 3432 m. n. m., mlha, že by se dala krájet

Na cestu dolů jsem se těšil už od začátku. Konec konců, kde máte tu možnost jet **30 km z kopce**, bez šlapání a jen si užívat nádhernou krajinu, spoustu krav a místní? V tomto počasí to byl ale kámen úrazu.

Cestou dolů jsem jen brzdil a vůbec nic jsem neviděl. Už po prvním kilometru **jsem z kola spadl**, viz [video z GoPro][2]. Ohnul jsem řídítka, rozbil si zadní brzdu. Třicet km to go.

Poprvé v životě jsem si tu cestu z &#8222;kopečka&#8220; neužil a **Cartágo**, můj tehdejší domov, jsem nadšeně vítal jako nikdy předtím. Večer na svou oslavu jsem se nadopoval prášky a alkohol raději neriskoval.

Přeci jen mi to ale hodně dalo a zcela jistě **víc dalo než vzalo**. Přeci jen, kolik lidí může říci, že vyjelo sopku na kole? :)

{{<figure id="attachment_558" src="https://yahoodka.cz/wp-content/uploads/2015/02/10572242_985154308166453_6365510417166722793_o-1024x689.jpg" alt="costa rica kostarika irazú gopro">}}
Na vrcholu (blaha). Dobrý pocit :)

Na závěr ještě [video z cesty][4]

Líbil se vám článek? Podnikli jste něco podobně bláznivého? Podělte se :)

 [1]: https://yahoodka.cz/wp-content/uploads/2015/02/15516268037_b53199c575_k.jpg
 [2]: https://www.youtube.com/watch?v=3dVcvK3BpRc
 [3]: https://yahoodka.cz/wp-content/uploads/2015/02/10572242_985154308166453_6365510417166722793_o.jpg
 [4]: https://www.youtube.com/watch?v=ZWeRw-iH-gI
 [5]: http://www.megaknihy.cz/tema/213-cestovani?utm_source=yahoodka.cz&utm_medium=partner&utm_content=cestovani&utm_campaign=tema