---
title: Kambodža stopem a traktorem
author: Marek Bartík
type: post
date: 2017-03-11T20:45:14+01:00
url: /kambodza-stopem-a-traktorem/
categories:
  - Asie
  - Cestování
tags:
  - asie
  - jihovychodni asie
  - kambodza

---
V létě 2016 jsem se vypravil procestovat **Jihovýchodní Asii**. Třetí zastávkou byla krásná **Kambodža**. Přijeli jsme autobusem ze [Saigonu][1] do hlavního města Kambodži - Phnom Penhu. Projeli jsme **stopem celou zemi** během dvou týdnů. Několikrát jsme **málem umřeli, dostali přes hubu** a strávili pár nezapomenutelných dní **mimo civilizaci jízdou traktorem po malých vesnicích a lámáním dívčích srdcí.**

{{<figure id="attachment_749" src="/wp-content/uploads/2017/03/2017-03-11-1024x682.png" alt="cambodia trip map">}}Částečná mapa tripu &#8211; naše tajné místo neprozradím :) https://goo.gl/maps/1yxpkuu4om32

**Vízum** jsme zaplatili (asi 35$) a vyřídili **v autobuse** po cestě, na hranicích to byla celkem rychlovka. Cesta byla šílená, silnice totálně rozbitá, když už tam náhodou nějaká byla. Ale všude nádherné **buddhistické chrámy**. Představte si totální **bordel, špínu, chudobu** a uprostřed toho nádherný zdobený chrám. Tak to bylo každých pár kilometrů.

Mimo nudného autobusu, bamboo trainu, traktoru, pěškobusu, motorky (a buhví čeho dalšího) **jsme Kambodžu hlavně prostopovali**. Drtivá většina lidí tu **nezná vztyčený palec** jako symbol stopování. Ani samotné stopování nechápou. Za spolujízdu se prostě platí! Pokud vám během jízdy dají k uchu telefon s někým kdo &#8222;umí&#8220; anglicky, už je zle. Obvykle nikoho od ničeho neodrazuju, ale **při stopování v Kambodže si dejte pozor**. Několikrát nás zamkli v autě, dovezli mezi velkou skupinu mužů a chtěli po nás směšně velké peníze a nechtěli nás nechat odejít nebo nám vzali věci. Jde udělat jediné &#8211; zjistěte si předem kolik stojí autobus na stejné trase (pokud tam nějaký jede) nebo kolik běžně platí místní za stejnou cestu a přesnou částku si připravte. Můžou na vás **plivnout, křičet, postrkovat**, ale víc si nedovolí, když jim pár dolarů dáte.

Přesto jsem v Kambodži zažil **nejlepší stopování vůbec!** Nejdelší cestu na korbě &#8211; pršelo, ale my jeli tak rychle, že jsme vůbec nezmokli! Úžasnou partu studentů, co nám koupili oběd, **palmové ovoce, cukrovou třtinu** a uměli perfektně anglicky!

{{<figure id="attachment_750" src="/wp-content/uploads/2017/03/29625814761_1df70ff10c_k-1024x683.jpg" alt="mnich kambodža">}}Závěrečné stádium mnicha zvané kukla

Pokud se sem chystáte, je dobré znát ne tak dávnou a **smutnou historii země**. **Rudí Kmérové** v roce 1975 v čele s **Pol Potem** vyvraždili celé hlavní město, uzavřeli hranice, zrušili peníze. Systematicky nadále likvidovali známky inteligence (trest smrti i za nošení brýlí). Tohle **komunistické království** , zvané Demokratická Kampučia, zachránila až invaze Vietnamu. Kambodža se z tohohle hnusu dostává až kolem roku 1993, ale dodnes se z toho pořádně nevzpamatovala.

**Král Kambodži** dříve studoval v Česku a údajně hovoří plynule česky. Chtěl jsem mu brnknout, ale nezvedal mi to a **WhatsApp nemá** :( Na venkově se na krále moc nevyptávejte, je to velice citlivé téma.

Tři dny jsme strávili kdesi na venkově, **totálně mimo civilizaci**, žádná tekoucí voda (3G tu ale bylo, nejsme v Čechii). Není to ani na mapě. Stopnuli jsem si tam traktor. Místní nás vřele přivítali, ubytovali nás v **buddhistickém chrámu**, dali nám najíst a napít. Bezkonkurečně nejlepší zážitky z tohohle místa. Každý den vypadal asi takhle:

  * Nejpozději v **5 ráno budíček**.
  * Sledovat **východ slunce.**
  * Připravit snídani pro nás a pro mnichy.
  * Trošku pracovat (aby se neřeklo).
  * Siesta přes poledne.
  * **Dva, tři obědy** (podle nabídek sousedů).
  * **Traktorem po školách** v okolí propagovat novou školu co jsme pomáhali stavět.
  * Odpoledne **učit angličtinu** a zase trochu předstírat práci.
  * **Vykoupat se v kaluži** za chrámem.
  * Natrhat **lekníny** a nalovit rybky na večeři.
  * Sledovat **západ slunce.**
  * Kalit **pivo s místními**.

To byl **ráj**.

{{<figure id="attachment_751" src="/wp-content/uploads/2017/03/29415884010_ccdab37630_k-1024x683.jpg" alt="kambodža chudoba phnom penh">}}
Tradiční nedělní oběd Khmérské rodiny žijící v hlavním městě. Meanwhile si Češi stěžují, že nemají peníze na maso každý den.

Jo, taky jsme se byli kouknout na ten slavnej **Angkor Wat** v **Siem Reap**. Stejně jako milion dalších lidí každej den. Je to **nádherný** a neskutečně drahý. A mají to teď **zdražit na dvojnásobek.**

Na hodině angličtiny jsem dětem ze srandy řekl, že v Česku jíme psy. Místo výbuchu smíchu jsem se dočkal pokřikování: &#8222;Jééé, **psí maso je nejlepší!** To je moje oblíbené!&#8220;. No, to nevyšlo.

Stejně jako ve Vietnamu tu dost frčí **buddhismus** a na nádherné chrámy tu narazíte kdekoliv podél cesty, na venkově i ve městech. Vevnitř vás **moc rádi uvítají**, ale dodržujte pravidlo zahalených ramen a kolen a zouvejte se :)

{{<figure id="attachment_752" src="/wp-content/uploads/2017/03/29595474362_af915bccd4_k-1024x684.jpg" alt="kambodža hipstr kolo škola">}}
Venkov? To je samej hipstr tady!

Začal jsem bejt celkem fanda buddhismu. Už už jsem byl rozhodnutej, že do toho jdu, ale pak nás **vzbudili ve 4 ráno**, že máme nějakej buddhistickej svátek a důležitej gathering a asi tři hodiny jsme museli nepohodlně **klečet na zemi**, khmérsky zpívat a dělit se o naší rýži s ostatníma. **Sorry jako, ale vstávat takhle brzo nehodlám.** Zkusím radši o kus dál ten **islám**.

**Siem Reap** je **zničenej turismem**. Když někdo řekne Siem Reap, nevybaví se mi hned Angkor Wat, ale malá holčička s kloučkem (kolem pěti let) co každý večer a noc připravovali nudle s masem za dolar na ulici. Jejich máma tam jen seděla a vybírala od nich všechny peníze. Taky se mi vybaví ta spousta dětí co **žebrají** u chrámu místo toho aby byly ve škole. **Nic jim, prosím, nedávejte a pošlete je do školy**. Dík.

**Battambang** bylo celkem příjemné malé město. Vítek **umíral s horečkou** na hostelu, já chodil městem, bylo mi špatně, neměl jsem vůbec sílu nic dělat. Googlíme příznaky **malárie**. Potkávám otevřené nemocnice na ulici s **obětmi co našláply minu** v okolních lesích. Možná to zní jako **depresivní část tripu**, ale vůbec! Vyhrál jsem tři piva v sámošce :)

{{<figure id="attachment_753" src="/wp-content/uploads/2017/03/29625843251_1e78836d75_k-1024x683.jpg" alt="kambodža příroda">}}
Typická krajina Kambodži &#8211; mokrá placka a semtam ňáká kráva

**Kambodža je plochá** (asi asijské geny). Chyběly mi nějaké pořádné hory a treky. O to větší radost jsem měl vylézt na jeden **kopeček u Battambangu**. To byla pecka! Je tam parádní chrám a  večer odsud z jeskyně vylétává vždy ve stejný čas několik **milionů netopýrů**? Za mě dobrý!

Khméři jsou neskutečně **usměvaví, přátelští a šťastní lidé**. Na venkově se **anglicky vůbec nedomluvíte**, ale ve městech jsou na tom podstatně lépe než ve Vietnamu. **Khmérština je těžkej jazyk** a dělalo mi hodně problémů se cokoliv naučit. Lidé se tu **zdraví nejen slovy, ale i gesty.** O to komplikovanější je to jazyk, že mnichy musíte zdravit jinak než ostatní.

Chcete se taky **podívat do Kambodži?** Zajeďte se podívat na krásný Angkor Wat, ale mrkněte i mimo civilizaci. Mluvte s místními o historii země, vetřete se na **místní univerzity** a pokecejte se studenty a učitely. Podívejte se **na venkov, na pláž, na ostrovy, na jezero**. Kupte si tuktuk narvanej chlastem nebo si **stopněte traktor** a jeďte směrem kam vás to zrovna láká. **Vykašlete se na průvodce** a turistickej bullshit. Ztraťte se. **Opijte Khméry, zlomte pár srdcí,** kupte si kalhoty, **pomozte místním**. Dejte si **na ulici burger z vodního buvola**. Smlouvejte a hádejte se, podarujte je, vezměte je na večeři. **Užijte si Kambodžu naplno.**

Pěti různými minivany se už jen s Vítkem přesouváme do **Bangkoku (Thajsko)**, abychom tam strávili další dva týdny našeho tripu.

[Fotky na Flickru][7]

[Videa na youtube][8]

Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.

 [1]: https://yahoodka.cz/vietnam-na-motorce/
 [2]: https://yahoodka.cz/wp-content/uploads/2017/03/2017-03-11.png
 [3]: https://yahoodka.cz/wp-content/uploads/2017/03/29625814761_1df70ff10c_k.jpg
 [4]: https://yahoodka.cz/wp-content/uploads/2017/03/29415884010_ccdab37630_k.jpg
 [5]: https://yahoodka.cz/wp-content/uploads/2017/03/29595474362_af915bccd4_k.jpg
 [6]: https://yahoodka.cz/wp-content/uploads/2017/03/29625843251_1e78836d75_k.jpg
 [7]: https://www.flickr.com/photos/bartimar/albums/72157673924316155
 [8]: https://www.youtube.com/watch?v=w-RMOU_jp6Y&list=PLX6Ph1m5eSmEV4yyc2TeiwHr5pMvPa8_h