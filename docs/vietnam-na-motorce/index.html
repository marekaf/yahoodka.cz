<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      Jižní Vietnam na motorce - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">Jižní Vietnam na motorce</h2>
      <section class="post-meta">
        <time class="post-date">2017-01-22</time>
      </section>
    </header>
    <section class="post-content">
      <p>V létě 2016 jsem se vypravil procestovat <strong>Jihovýchodní Asii</strong>. Jako druhá zastávka byl na seznamu <strong>Vietnam na motorce</strong>. Přiletěli jsme ze <a href="https://yahoodka.cz/sangaj/">Šangaje</a> do vietnamského města <strong>Ho Chi Minh</strong> (dříve zvaný Saigon), hlavního města jižního Vietnamu. Celý jih jsme procestovali na motorkách v průběhu tří týdnů. 6 lidí, 6 motorek.</p>
<p><figure>
    <img src="/wp-content/uploads/2017/01/29514990842_672e7774e9_k-1024x684.jpg"
         alt="mniši vietnam buddhismus"/> 
</figure>

Malí mniši kdesi v buddhistickém chrámu</p>
<p>Před odletem jsme si museli vyřídit <strong>zvací dopisy</strong> ($7 za osobu), aby nás na letišti ve Vietnamu neposlali do háje a obtěžovali se s námi bavit o <strong>vízu</strong>. Zvací dopis je jen další výmysl vietnamské vlády jak z turistů tahat peníze. Pošlou vám zvací dopisy mailem k vytisknutí (protože fuck the trees) a mimo to ii dopisy dalších cestovatelů s jejich <strong>citlivými údaji</strong> (protože fuck the privacy). Za nejlevnější vízum pak dáte dalších <strong>$25</strong> (jeden vstup, jeden měsíc), loni to ještě byl dvojnásobek.</p>
<p><strong>UPDATE</strong>: Zvací dopisy pro single-entry 30 days vízum už <a href="https://evisa.xuatnhapcanh.gov.vn/">není potřeba řešit</a> (od února 2017). Stačí vyřídit elektronické vízum před příjezdem.</p>
<p>Nebyl bych to já, abych si <strong>fotku na vízum</strong> nezapomněl v <strong>odbaveném zavazadle</strong>. Úředník na letišti v Saigonu mě samozřejmě k batohu nechtěl pustit, vycítil příležitost (čti: vycítil dolary) a nabídl své fotografické služby. Za svůj výkon chtěl <strong>$5</strong>… Poslal jsem ho k šípku, nic mu platit nebudu. Sklopil hlavu, usmál se a řekl, že teda ne no, nevadí. Aspoň to zkusil. Nic jsem tedy ve finále neplatil, fotka zadarmo! <strong>Nenechte se obrat úředníky!</strong></p>
<p><figure>
    <img src="/wp-content/uploads/2016/09/south-vietnam-map-1024x749.png"
         alt="south vietnam, vietnam, biketrip vietnam, mototrip vietnam"/> 
</figure>

Na jihu Vietnamu jsme ujeli více jak 1500 km na motorce  https://goo.gl/maps/6xy9tEehy7n</p>
<p>Kromě pár dní potřebných k <strong>nákupu a prodeji motorky v Saigonu</strong> jsme strávili celý zbytek tří týdnů na cestě. <strong>Doprava</strong> ve Vietnamu je celkem <strong>nebezpečná</strong> a často pomalá, ale disponují i pěknými a rychlými silnicemi. Většina z nás seděla na motorce poprvé, řidičák a zkušenosti jsem měl jen já. I tak to šlo bez větších potíží či zranění. <strong>Není se čeho bát, ale opatrně!</strong></p>
<p>Nejlepší tu je zcela jistě <strong>jídlo na ulici</strong>. „Ráno“ se vyprdelíte z postele a jdete se někam ven najíst. Ať už to je bageta s vejcem, koriandrem a hovězím nebo rovnou hovězí pho. Cena za komplet jídla se pohybuje mezi <strong>10 a 40 korunami</strong> a vždy dostanete ještě výborný ledový čaj k jídlu, zadarmo… Při takových cenách ani nepomyslíte na to si vařit sami.</p>
<p><strong>Jíst hůlkami</strong> může být zpočátku trochu výzva. Vietnamci budou nejspíš kroutit hlavou nebo vám ty hůlky raději vezmou a přinesou lžíci. Rozhodně to ale nevzdávejte a naučte se to, <strong>místní vám rádi poradí.</strong></p>
<p>Vietnam je pro mě taky hlavně <strong>výborná káva</strong>! Ledová či horká, s mlékem nebo bez, ale vždy s tunou cukru. Vietnamce vždy trvá dlouho přesvědčit, že ten cukr ani kondenzované mléko tam nechcete. Vždy je to ale naprostá bomba! Obzvlášť si jen tak dojít posedět a „pokecat“ do místní <strong>Milano café</strong> :)</p>
<p>S Honzou jsme se nakýblovali jednou <strong>k někomu domu</strong>. Dalo to dost práci je přesvědčit, že nás tam chtějí nechat přespat. Uvařili nám výbornou večeři, <strong>mandarinkový a avokádový smoothie</strong> a společné chvilky jsme trávili u televize… V pět ráno už nás ale z postele vyhnal <strong>komunismus</strong>. Šup šup vstávat a do práce…</p>
<p>Ve Vietnamu dost frčí <strong>buddhismus</strong> a na nádherné chrámy tu narazíte i kdekoliv podél cesty, na venkově i ve městech. Vevnitř vás <strong>moc rádi uvítají</strong>, ale dodržujte pravidlo zahalených ramen a kolen a zouvejte se :)</p>
<p><figure>
    <img src="/wp-content/uploads/2017/01/13603709_1551954171780641_4408108919042290663_o-1024x1024.jpg"
         alt="pštrosí maso"/> 
</figure>

„Před a po“ fotky prý zvyšují čtenost blogu, tak uvidíme…</p>
<p>Vietnamci jsou neskutečně <strong>usmívaví, přátelští a šťastní lidé</strong>. Na venkově se <strong>anglicky vůbec nedomluvíte</strong>, ale úsměv jim to rozhodně nepokřiví. O to zábavnější je se s nimi snažit dorozumět nebo se něco dozvědět o jejich krásné zemi. <strong>Naučte se vietnamsky</strong> co možná nejvíc! Bude se to hodit. Především co se týká <strong>objednávání jídla a smlouvání na tržištích</strong> a o ubytování. Z vietnamštiny do angličtiny dost často totiž překládají 250 jako 350 a podobně :) Číslovky jsou tedy rozhodně první věc co se naučit.</p>
<p>Ač doprava ve Vietnamu kupodivu funguje i přes totálně šílený a <strong>hustý provoz</strong>, dávejte si sakra pozor. <strong>Byl jsem několikrát svědkem nehody</strong>. Z největších perliček co jsem viděl byly dvě holky jedoucí <strong>na dálnici v protisměru</strong>, zapnutá dálková světla, jely vedle sebe a povídaly si… Často s sebou vozí na motorce i třímetrový roxor… Však víte, když jsou potřeba metry dva, tak vezmete tři, ono se to cestou doobrousí o zem… Nebo když jedna šikovná slečna najednou na dálnici přejela dva pruhy doleva a zabrzdila – aneb jak se mi rozbilo řízení u motorky :)</p>
<p>Něco jako hygiena se tu moc neřeší, „restaurace“ u cesty se <strong>vaří z dešťovky</strong> a záchod často nevedou. <strong>Záchod je tu pouhá díra v zemi</strong> nad kterou si dřepnete. Toaletní papír je nadbytečný luxus na který lákají jen do hostelů. V jedné takové restauraci u cesty mě poslali na „velkou“ za jejich barák. Už jsem zmínil, že často <strong>za barákem mívají rakve svých zesnulých příbuzných</strong>? Jo, není to hrob, ta rakev je fakt venku a tak si tam na vás kouká mezitím co vykonáváte potřebu. K představení komičnosti celé situace hádejte, JAK se Vietnamce asi snažím zeptat kam se tady chodí na velkou…</p>
<p><figure>
    <img src="/wp-content/uploads/2017/01/29515049292_bdebbeadac_k-1024x683.jpg"
         alt="mekong delta vodní trhy"/> 
</figure>

Nádherná ranní atmosféra vodních trhů na Deltě Mekongu</p>
<p><strong>Rozmanitost jen samotného jihu je úžasná</strong>. Chvíli si to krosíte motorkou po <strong>pláži v písku</strong> (blbej nápad při přílivu, ale jinak nejlepší nápad na světě!), za chvíli projíždíte <strong>horskými průsmyky</strong>, kolem <strong>deštných pralesů, rýžových polí</strong> a odpoledne <strong>písečnou pouští</strong>.</p>
<p>Nelekněte se, když v pouliční restauraci servírují jen <strong>teplé pivo s ledem</strong>, zbytky jídla hází pod sebe a na konci dne se vše spláchne hadicí, včetně špinavého nádobí. Vietnamci si k jídlu často dávají <strong>levné a dobré pivo</strong>, pokud ale slaví (a že to je hodně často), tak všechno pivo dávají na-ex s pokřikem „Jo!“. Moc těch piv ale nevydrží, o to víc je s opilými Vietnamci potom sranda. A <strong>lahev vodky v restauraci za 50 korun</strong> se taky musí ochutnat, že jo.</p>
<p><strong>Vietnam je plný nádherných vodopádů.</strong> U jedněch jsme strávili super den – koupačka, prolejzání, skákání z velké výšky do vody… Potěšilo mě, že tam týpek <strong>sbíral odpadky</strong>. Těšilo mě to ale jen do té chvíle než je snesl na jednu hromadu a zapálil ji… No jo, ale tak třeba na to časem přijdou.</p>
<p><figure>
    <img src="/wp-content/uploads/2017/01/13645101_1552681748374550_1955885445242502480_n.jpg"
         alt="vietnam pláže"/> 
</figure>

Do Vietnamu na soukromé krásné písečné pláže? Proč ne :) Jo a 3G je tu samozřejmě taky!</p>
<p>Nejseverněji jsme byli v <strong>Nha Trangu</strong>. Turistické město plné Rusáků, vlastněné Rusáky a vůůůbec nic tam není. Jen je vše nesmyslně drahé a lidi protivní. Fuj fuj, odsud pryč!</p>
<p>Ubytování je tu nejlepší v místních <strong>Nha Nghí</strong> (guest house). Je to takový <strong>privát s vlastní koupelnou</strong>, často televizí, někdy i ledničkou a spoustou dalších nezbytností. A je to levné, spí v tom častěji Vietnamci než turisti. Ne vždy vás ale ubytují nebo si řeknou o víc peněz, jen protože jste bílí. Jo, jednou nás i vyhodili, že <strong>jsme moc bílí na to, abychom tam bydleli</strong>. Čus. Nezájem. Na druhou stranu bylo Nha Nghí jedna z nejlepších věcí ve Vietnamu, úplně jiná než všude jinde. Konečně se člověk vyhnul <strong>dormům v hostelech</strong>, poslouchání těch samých příběhů baťůžkářů pořád dokola a podíval se víc mezi místní. A za tak <strong>málo peněz</strong> tolik muziky? No neber to!</p>
<p><strong>Motorky a benzín jsou tu velice levné</strong>, ale rozhodně <strong>neplatíte za kvalitu</strong>. Motorka se vám zcela jistě rozbije každý den, často i několikrát denně. <strong>Opraváři jsou ale všude</strong>. ÚPLNĚ VŠUDE! Rozbila se vám motorka u kavárny? Skočte dovnitř, někdo tam rozhodně motorku umí opravit. A pravděpodobně vám k tomu udělají <strong>kávu zadarmíko</strong>. Za hoďku práce bude motorka opravená, spousta součástek vyměněná a i s kávou to bude za 80 korun. <strong>True story.</strong></p>
<p><figure>
    <img src="https://yahoodka.cz/wp-content/uploads/2017/01/29002216683_cea5f7364a_k-1024x683.jpg"
         alt="asiati dřep"/> 
</figure>

Asian squat is real!</p>
<p>Po koupačce na pláži potkala naše parta nějaké <strong>vietnamce jak jedí a pijí u silnice</strong> (to tu uvidíte všude), Vietnamci je pozvali a vozili další jídlo a pití. Po nějaké době zjistili, že jeden z vietnamců je <strong>policejní náčelník</strong>. Ráno jsme ho šli navštívit na policejní stanici, všichni policisté se ale smáli, že je doma a <strong>má kocovinu</strong>. Dali nám jeho adresu (jo, policie nám dala jeho adresu :D) a šli jsme hledat kde bydlí. Omylem jsme skončili v cizím baráku, ale <strong>krásně nás přivítali</strong>. Když už jsme konečně našli správný dům, dostali jsme pivo, ovoce, sedli si na zem a pili a povídali si s jeho rodinou. Po nějaké době se teprve zeptali kdo jsme a co tu vůbec chceme. Toť k** pohostinnosti Vietnamců!** Když jsme se přiznali, že hledáme náčelníka, řekli nám, že je v práci. Nechtěli jsme mu zničit život, tak jsme do toho raději moc nešťourali. Ti Vietnamci jsou **bohémové!**</p>
<p>Tito bohémové jsou taky dost <strong>pohodlní</strong>. Někdy musíte opraváře hodinu přemlouvat, ať vám <strong>svaří výfuk</strong> a on se vás hodinu vleže snaží přesvědčit, že to prostě <strong>nejde a nerozumíte tomu</strong>, až se konečně naštve a svaří to. Vida, šlo to. A jak hezky.</p>
<p>Chcete se taky <strong>podívat do Vietnamu?</strong> Vykašlete se na turistická místa a města. Podívejte se <strong>na venkov, do hor, na pláž, do pouště</strong>. Kupte si motorku a jeďte směrem kam vás to zrovna láká. <strong>Vykašlete se na průvodce</strong> a turistickej bullshit. Ztraťte se. <strong>Opijte se s Vietnamci</strong>. Dojděte si na <strong>místní kávu a čaj</strong>. Vyzkoušejte <strong>žábu</strong> (na jídlo), <strong>pštrosa</strong> (na jídlo a povození se), <strong>psa</strong> (pohladit) nebo cokoliv dalšího co se vám zlíbí. Poperte se s Vietnamcem a mějte <strong>románek s Vietnamkou</strong>. Smlouvejte a hádejte se, podarujte je, vezměte je na večeři. <strong>Užijte si Vietnam naplno</strong> :)</p>
<p><figure>
    <img src="https://yahoodka.cz/wp-content/uploads/2017/01/29515086452_10ee148293_k-1024x683.jpg"
         alt="vietnam mořské plody jídlo"/> 
</figure>

I do Vietnamu jsem jel především kvůli jídlu &lt;3</p>
<p>Autobusem se už jen s Pájou a Vítkem přesouváme do **Phnom Penhu **(Kambodža), abychom tam strávili další dva týdny našeho tripu.</p>
<p><a href="https://www.flickr.com/photos/bartimar/albums/72157670474657244">Fotky na Flickru</a></p>
<p><a href="https://www.youtube.com/playlist?list=PLX6Ph1m5eSmGfm_8P_DSRSZC_D_1r_azy">Videa na youtube</a></p>
<p>Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/vietnam/">vietnam</a>
          <a href="https://yahoodka.cz/tags/vietnam-na-motorce/">vietnam na motorce</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



        
<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-42148466-1', 'auto');
	
	ga('send', 'pageview');
}
</script>

    </body>
</html>
