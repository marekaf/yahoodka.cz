<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      Belize - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">Belize</h2>
      <section class="post-meta">
        <time class="post-date">2015-01-18</time>
      </section>
    </header>
    <section class="post-content">
      <p>V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako čtvrtá země byla na seznamu <strong>Belize</strong>, kde jsem strávil 3 dny, včetně Vánoc.</p>
<p>Silnice k hranicím opět šílená. Všude <strong>spousta vojáků a adhoc zpomalovacích prahů</strong> vyrobených se sjetých pneumatik. Na hranicích customs, ale nikdo nás neprohledal. Cestou zpět z Mexika se mě tu však ptali: „Pane, vezete nějaký alkohol?“, „Ano, vezu“, „Pěkně, pokračujte!“.</p>
<p>Hned za hranicemi není bus, vesnička je asi 2-3 km daleko a tak prostě taxi nebo pěšky. Nestíhali jsme a vzali jsme taxi. Ukecali jsme ho na poloviční cenu. Když jsme ale dojeli do cíle, chtěli cenu původní. Zmetci. Hádali jsme se s nimi. <strong>Zavolali na nás policii</strong>, ta pro nás přišla až do autobusu a kvůli nám autobus neodjel. Nakonec si poznamenali iniciály našeho „lídra“ a <strong>museli jsme zaplatit</strong>. Zmetci podruhé.</p>
<p><strong>Nejstupidnější věc</strong> v téhle zemi je jejich měna – <strong>belizský dolar.</strong> Má pevný kurz polovinu amerického dolaru. Samozřejmě ji značí stejným symbolem jako americký dolar. Takže se všude musíte ptát, v čem je cena uvedená. Tady se už moc <strong>smlouvat nedá</strong>.</p>
<p><figure>
    <img src="/wp-content/uploads/2015/01/DSC_1743-1024x683.jpg"
         alt="belize poverty poor people child"/> 
</figure>

Ač je Belize jiné než zbytek Střední Ameriky, chudoba se ji nevyhla.</p>
<p>Pouliční prodejce do autobusu nepouští, <strong>zákony podobné s USA</strong>. Coca cola se tu nesmí prodávat ve větší láhvi – boj s obezitou…</p>
<p>Je tu pochopitelně <strong>úředním jazykem angličtina</strong>. Jedná se o britskou kolonii. Je tu samý černoch. <strong>Spousta rastafariánů. A trávy. A kokainu!</strong></p>
<p>Na nádherném ostrově <strong>Caye Caulker</strong> se nás rasta ptá: „Dáte si humra, hot dog nebo něco jiného k jídlu?“, „Ne, děkujem, nemáme hlad“, <strong>„Aha, tak kokain?“</strong>. Vzápětí podává jinému zákazníkovi pytlíček s bílým práškem.</p>
<p><figure>
    <img src="/wp-content/uploads/2015/01/DSC_1500-1024x682.jpg"
         alt="belize caye caulker travel"/> 
</figure>

V Belize je spousta nádherných míst jak vystřižených z fotek cestovních agentur</p>
<p>Na ostrově je trochu dráž, ale pořád celkem levno. Mají tu zákon <strong>neprodávat pivo u vody</strong>, ale drinky můžou. Takový nesmysl. Mimochodem, je to tak malý ostrov, že u vody jste vlastně skoro pořád.</p>
<p>Ač tu je nádherně, nejsou tu de facto <strong>žádné pláže a žádné vlny</strong>. Místo písku tu jsou <strong>rozdrcené korály</strong>. To ale tomuto místu na kouzlu neubírá. Opravdu nádhera. Jako bonus je opravdu jen kousek vzdálený další ostrov, kde si můžete najít svou <strong>privátní „pláž“</strong>. Na tento ostrov se dá jednoduše doplavat z Caye Caulker.</p>
<p>Taky tu mají spoustu <strong>asiatů vedoucí své obchody</strong>.</p>
<p>Na Vánoce nás vzbudil <strong>krokodýl v zahradě</strong>. Jakoby ty Vánoce už tak nebyly dosti netradiční. Celý den jsme se koupali, spálili se a jako <strong>štědrovečerní večeři jsme měli humra</strong>.</p>
<p>Kromě černochů je tu ale i spousta <strong>guatemalanů,</strong> kteří hlavně prodávají na trzích. Nápisy jsou především v angličtině, ale spousta je jich i ve španělštině. Nebo takový mix.</p>
<p>Za hlavní město jsem v době návštěvy považoval Belize city. Ale hlavním městem je <strong>Belmopan</strong> s pouhými 15 000 obyvateli. <strong>Belize city</strong> je větší, žije tu pouze nějakých 70 000 obyvatel. Země má potom celkem pouhých asi <strong>300 000 obyvatel</strong>.</p>
<p>Belize city je <strong>šílená špinavá díra</strong>. Spousta odpadků. Plno bezdomovců a divnolidí, co si s vámi chtějí <strong>jen plácnout</strong>. Nebo prostě celý den sedí na židli a nadávají.</p>
<p><figure>
    <img src="/wp-content/uploads/2015/01/DSC_1747-1024x683.jpg"
         alt="belize city cemetery hřbitov belmopan"/> 
</figure>

Belize city – silnice je obehnaná hřbitovem. Hroby jsou nalevo, napravo, ale i v prostředním pruhu.</p>
<p>Belize se mi moc líbilo. Ač jsme krom ostrova toho moc neviděli, tak po cestě byla nádherná příroda a <strong>kulturně jiný zážitek</strong>. Pokud budete chtít procestovat Střední Ameriku, tak <strong>tuto zem určitě nevynechejte</strong> :-)</p>
<p><a href="https://www.flickr.com/photos/bartimar/sets/72157647851085013/">Fotky na Flickru</a></p>
<p><a href="https://www.youtube.com/watch?v=DOjb9hZU23Y&amp;list=PLX6Ph1m5eSmF40lSGGe98bR58bW7Bkg0w&amp;index=15">Videa na youtube</a></p>
<p>Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/belize/">belize</a>
          <a href="https://yahoodka.cz/tags/cestov%C3%A1n%C3%AD/">cestování</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



    </body>
</html>
