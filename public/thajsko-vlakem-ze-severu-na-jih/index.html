<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      Thajsko vlakem ze severu na jih - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">Thajsko vlakem ze severu na jih</h2>
      <section class="post-meta">
        <time class="post-date">2017-07-30</time>
      </section>
    </header>
    <section class="post-content">
      <p>V létě 2016 jsem se vypravil procestovat <strong>Jihovýchodní Asii</strong>. Čtvrtou zastávkou bylo turisticky oblíbené <strong>Thajsko</strong>. Přijeli jsme z <a href="https://yahoodka.cz/kambodza-stopem-a-traktorem/">Kambodži</a> do hlavního města Thajska – Bangkoku. Projeli jsme <strong>Thajsko vlakem</strong> během dvou týdnů. Navštívili jsme nádherný <strong>nomádský sever</strong>, ujeli tisíce kilometrů <strong>třetí třídou ve vlaku</strong>, omrkli <strong>prostitut(k)y v Bangkoku</strong> a užili si <strong>písečné pláže na jižních ostrovech</strong>.</p>
<p><strong>Vízum</strong> jsme předem nevyřizovali, až na místě. Chtěli jsme se zdržet na více než dva týdny, ale to bychom museli do země přiletět nebo si vízum zařídit už v Česku na ambasádě a zaplatit si za něj. <strong>Po zemi a zadarmo</strong> tedy jen na <strong>dva týdny</strong>.</p>
<!-- raw HTML omitted -->
<p>Po <strong>únavné a dlouhé cestě mikrobusem</strong> do Bangkoku jsme ihned začali hledat hostel. Přizvali jsme k punkovému hledání v obrovském městě i mladou číňanku Ling Li, která s námi přijela busem z Kambodži.  Někdy před půlnocí jsme našli super <strong>levnej čínskej hostel</strong> a jak se nám hned jeden malej čínskej tlumočník hodil, pf!</p>
<p>Objevujeme krásy nákupáku. Z Kambodžské vesnice bez tekoucí vody, záchodu či sprchy, jsme se ocitli v <strong>klimatizované džungli</strong>, kde má záchod kromě prkénka i <strong>bidet, sušení, vyhřívání a parfém!</strong></p>
<p>Druhej den už to chtělo plán! Musíme tu něco omrknout, vždyť jsme v Bangkoku, sakra! Co tu vůbec je? TOP 10 výsledků na google o <strong>Bangkoku</strong> jsou <strong>ulice plné šlapek</strong>. A jé, jedna je kousek od nás. Ale ne, dneska budem hodný a vytáhneme číňanky na pivko. Ještě vezmem toho sympatickýho černocha z Floridy, má tak 200 kilo a měří 3 metry, to budeme s dvěma číňankama co se vejdou do kapsy opravdu parádní partička.</p>
<p><figure class="wp-caption aligncenter">
    <img src="https://yahoodka.cz/wp-content/uploads/2017/07/29109374083_310210515c_k.jpg"
         alt="thailand wtf thajsko lešení building"/> 
</figure>

Neboj se, Harry. Je to pevný jako skála!</p>
<p>Holky nás vedly na pivo, že to tady znaj. Koutkem oka jsme sledovali mapu a po chvíli nám došlo, že jdeme do tý ulice za šlapkama. Holky tam normálně samy moc nepouštěj a tak nás chtěly trochu zneužít, tss. O pár hodin později zjišťujeme, že číňanky už dávno odešly, my odmítáme <strong>ping pong show</strong>, počítáme kolik jsme utratili za <strong>lap dance</strong> a divíme se, že ty hezký holky na stripu fakt neměly piňdoura. Ještě si asi hodinu povídáme s hezkou prostitutkou z Vietnamu, přemlouvá nás do trojky, nabízí slevu, ale my si přišli jenom pokecat. Sorry. Byl to zajímavej den.</p>
<p>Kromě miliardy zápaďáckejch restaurací jsme díkybuddhovi našli i <strong>street food</strong>. Jídlo super, neměnil bych, ale několikrát kolem nás projelo spousta smradlavých motorek a týpek ho metr od nás na férovku vytasil a začal močit. Chce to <strong>silnou imunitu.</strong></p>
<p><strong>Bangkok</strong> <strong>nás finančně ničí</strong> i přesto, že je to tu levný. <strong>Tinder</strong> mi vybíjí telefon – jsem bílej, jsem tu hvězda. Do Thajska jsem jel s jedním cílem – omrknout nomádský sever, hlavně <strong>Chiang Mai</strong>. Takže <strong>vzhůru na sever!</strong></p>
<p>Předtím si ale ještě uděláme krásný trip do města <strong>Ayutthaya</strong>. Že to bude takováhle pecka jsem fakt netušil. Navíc nás tam vzali Bu a Nop (oba studovali v Praze) autem a ukázali nám spoustu super míst a vzali nás na jídlo! Díky vám &lt;3</p>
<p><figure>
    <img src="https://yahoodka.cz/wp-content/uploads/2017/07/29698456836_a1bd2be882_k.jpg"
         alt="ayutthaya thailand thajsko"/> 
</figure>

Ayutthaya je plná krásných chrámu, soch, staveb i lidí.</p>
<p>Vlakem jedem přes noc. Všichni nám rozmlouvají <strong>třetí třídu</strong>, o to více se těšíme.</p>
<p><strong>Krajina kolem trati</strong> je nádherná právě když svítá. Vypadá to dokonale, nejspíš. Okna jsou tak špinavá, že není nic vidět. Dveře ven chybí, parádní pro dělání fotek, než si vás někdo všimne… Ve vlaku je <strong>šílený zápach, vedro, totálně plno, nedá se spát, všude hmyz.</strong> Thajci jsou ohlednuplní, bordel dělají němci a angličani, fakt dík. Jsme rádi, že jsme <strong>ušetřili těch pár korun</strong>, vyplatilo se to! Už se těším až pojedeme zpátky, celých třinách hodin &lt;3</p>
<p>Naprosto chápu, že jsou lidi z <strong>Chiang Mai</strong> unešení. Je tu všechno co potřebujete, i když jste tu delší dobu. Ono to <strong>thajské jídlo</strong> je skvělé, ale půl roku vkuse to nechce jíst nikdo. Tu a tam padne taky nějakej ten <strong>burger</strong>, že jo. <strong>Půjčení motorky</strong> za pár šupů, ježdění na opačné straně, <strong>koupaní se v zatopeném lomu, chrámy, noční trhy, levné hostely</strong> a velká <strong>nomádská a cestovatelská komunita</strong>. Chiang Mai má rozhodně hodně co nabídnout.</p>
<p><strong>Poprvé řídím vlevo</strong>, lidé tu i chodí a jezdí po eskalátorech vlevo. Občas mi v hlavě přepne a přejedu <strong>s motorkou do protisměru</strong>, protijedoucí ale slušně zatroubí a jakoby se nic nestalo. Asi tu takovéhle blbce jako jsem já potkávají často.</p>
<p><figure>
    <img src="https://yahoodka.cz/wp-content/uploads/2017/07/29106931144_b3a41b00cc_k.jpg"
         alt="thailand market thajsko trh ryby"/> 
</figure>
Trhy. Jsou. Vždy. To. Nejlepší! Nejen, že se tu prodává vše, ale to vše se prodává i dohromady, rovnou i na ledu.</p>
<p>Rozhodně vyzkoušejte <strong>Siam Sato</strong> (sladké víno v lahvi od piva, tzv. pivíno), jen ne pokud musíte ráno brzy vstávat. A pozor na <strong>přísné thajské zákony</strong>, v určité dny (třeba před referendem) a večer po určité hodině vám <strong>alkohol neprodají</strong>, i kdybyste se je pokoušeli uplácet a slibovali jim hory doly (ozkoušeno za vás). Pokud si nenakoupíte do zásoby, máte smolíka. A tak jsme jednou večer skončili na hostelu se čtyřma učitelkama, všechny hulily, ale nedali jsme si. Brko si rád dám, o tom žádná, ale nějak nám to za ten <strong>trest smrti</strong> nestálo.</p>
<p>Dál na sever do <strong>Pai</strong> jedeme mikrobusem, můžete si tu koupit i tričko s nevím-kolik-to-sakra-je zatáček, které zvládnete (nebo nezvládnete) mikrobusem za pár hodin projet. I pokud nejste blinkací typ, připravte se na blinkání. Pai je boží, je to prťavá vesnice, potkává se tu <strong>thajská a barmská kuchyně</strong>, je to tu levné a plné cestovatelů, okolí se dá projet nádherně na kole, to jsou panečku <strong>panorámata</strong>.</p>
<p>Cesta <strong>vlakem zpět přes Bangkok na jih</strong> je horší. Lidé leží na zemi, často jim tu a tam chybí nějaká končetina. Smrad se násobí. Objednávám si rýží s kuřecím. Je mi blbě. Už jen 12 hodin a 50 minut cesty.</p>
<p><figure>
    <img src="https://yahoodka.cz/wp-content/uploads/2017/07/29652478071_cdbce5822b_k.jpg"
         alt="thailand massage thajsko masáž"/> 
</figure>
Skvělá masáž přímo na pláži. Absolutní relax za šumění vln, kokosový olej a pro požitkáře i možný hepyend.</p>
<p>Dáme to! Dojedeme ještě dneska na <strong>Koh Samui</strong>! Už tady jen tou lodí přes noc za stovku a jsme tam. Dva celé dny na cestě, dvě noci bez postele. Partička thajců se nám vysmívá, že si každej zaplatíme tři stovky, <strong>protože jsme bílí.</strong> Chytám rage a hádám se s nimi, ale ničemu to nepomáhá. Vjíždíme do <strong>turistické části Thajska</strong>, kde si místní vydělávají ojebáváním turistů – ne jako v Bangkoku, jiné a horší ojebávání. Turismus neničí jen přírodu, ale často hlavně místní obyvatele. Vyhrává ten největší lump. Na lodi potkáváme Věrku a Kláru a později s nimi sdílíme cool <strong>airbnb</strong>. Pivíno teče proudem, cítíme se jako doma.</p>
<p>Pláže jsou krásný, ale máme na <strong>hotelu bazén</strong>?! A může se tam kalit (asi? rozhodně nám to procházelo). <strong>Posilovna, průhledná sprcha</strong>, teplá voda, pohodlná postel, <strong>masáž kokosovým olejem</strong> (bez hepyendu), turistické atrakce? Co se to stalo? Kde to sakra jsem? Co to dělám? Ten pocit, že nás tlačí čas a máme jen dva týdny na celé Thajsko, velkou zemi, nás <strong>„nutí“ utrácet</strong> a vidět všechno hrrr a hned jet zase dál. Thajsko si rozhodně užíváme spíš jako <strong>turisti</strong> víc než zbytek tripu, ale ono to přece tolik nevadí :)</p>
<p>Poslední den dáváme bez holek. Přemýšlíme nad tím, že se na nás neustále nabalují nějací lidé i když jsme radši sami i jeden bez druhého. Myšlenky zajídáme výborným a <strong>levným sushi na nočních trzích.</strong></p>
<p><figure>
    <img src="https://yahoodka.cz/wp-content/uploads/2017/07/29442670510_262066431f_k.jpg"
         alt="koh samui thailand backpacking"/> 
</figure>
Úžasná fire show na Koh Samui</p>
<p>Thajci jsou neskutečně <strong>milí, přátelští, slušní a šťastní lidé</strong>. Na venkov jsme se na tomhle tripu pořádně nepodívali a v turistických oblastech narazíte bohužel jako vždy hlavně na blbce. <strong>Thajština je těžkej jazyk</strong> a už se mi na tomhle tripu ani nějak nechtělo učit zase něco dalšího. Motivace rozhodně klesla.</p>
<p>Chcete se taky <strong>podívat do Thajska?</strong> Zajeďte se podívat na krásný sever – Chiang Mai, Pai nebo to projeďte až do Barmy. Turistické ostrovy na jihu, východě a kdekoliv jinde za to určitě také strojí, i když jsou to občas nervy v těch turistických oblastech. Mrkněte i mimo civilizaci, udělejte si na Thajsko víc času než jsem měl já. Mluvte s místními o historii země, vetřete se na <strong>místní univerzity</strong> a pokecejte se studenty a učitely. Podívejte se <strong>na venkov, na pláž, na ostrovy, na jezero</strong>. Kupte si tuktuk narvanej chlastem nebo si <strong>stopněte traktor</strong> a jeďte směrem kam vás to zrovna láká. <strong>Vykašlete se na průvodce</strong> a turistickej bullshit. Ztraťte se. <strong>Opijte Khméry, zlomte pár srdcí,</strong> kupte si kalhoty, <strong>pomozte místním</strong>. Dejte si <strong>na ulici burger z vodního buvola</strong>. Smlouvejte a hádejte se, podarujte je, vezměte je na večeři. <strong>Užijte si Thajsko naplno.</strong></p>
<p>Modernějším vlakem se přesouváme do <strong>Malajsie</strong> a dále až na ostrov <strong>Langkawi</strong>. V Malajsii strávíme další tři týdny.</p>
<p><a href="https://www.flickr.com/photos/bartimar/albums/72157673980153135">Fotky na Flickru</a></p>
<p><a href="https://www.youtube.com/watch?v=4LrewxLjs5s&amp;list=PLX6Ph1m5eSmGDaxfXezXr7ri3_0v9mXmL">Videa na youtube</a></p>
<p>Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/asie/">asie</a>
          <a href="https://yahoodka.cz/tags/cestov%C3%A1n%C3%AD/">cestování</a>
          <a href="https://yahoodka.cz/tags/jihovychodni-asie/">jihovychodni asie</a>
          <a href="https://yahoodka.cz/tags/thajsko/">thajsko</a>
          <a href="https://yahoodka.cz/tags/thajsko-vlakem/">thajsko vlakem</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



    </body>
</html>
