<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      Honduras a cesta zpět - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">Honduras a cesta zpět</h2>
      <section class="post-meta">
        <time class="post-date">2015-03-21</time>
      </section>
    </header>
    <section class="post-content">
      <p>V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako šestá a poslední země byl na seznamu <strong>Honduras</strong>, kde jsem strávil  4 dny, včetně <strong>Silvestra a Nového roku</strong>.</p>
<p>Po měsíci skvělého cestování jsem se rozloučil s bandou a z Mexika se vypravil <strong>sám</strong> do <strong>Hondurasu, země s největším počtem vražd na počet obyvatel</strong>.</p>
<p>Z Yucatánu až do <strong>Copán Ruinas</strong>, Honduraské vesnice celkem blízko od Hranic s Guatemalou jsem se dostal za <strong>2,5 dne</strong>. Použil jsem pouze veřejnou dopravu, abych co nejvíce ušetřil. Během té doby jsem nikde nepřespával, pouze v autobuse.</p>
<p>V místním hostelu jsem se měl potkat s Lennym, němcem. Do večera jsme ještě potkali lidi ze zemí jako <strong>USA, Libanon, Honduras, Perú, Rusko</strong> a další. Silvestrovská párty byla skvělá. Přáli jsme si vše nejlepší do nového roku s mísťnáky. <strong>Užívali jsme naplno!</strong></p>
<p><figure>
    <img src="/wp-content/uploads/2015/03/DSC_1770-1024x683.jpg"
         alt="honduras new year&#39;s eve silvestr nuevo ano"/> 
</figure>

Trochu podivná honduraská Silvestrovská tradice – upálení panáka obaleného petardami v každé čtvrti města</p>
<p>Místní holky teda nic moc. Alespoň z mé zkušenosti. Na hranicích si při kontrolování mého pasu <strong>úřednice krkla</strong>. Zanedlouho poté v buse další <strong>lovila chrchle</strong> a nakonec si odplivla z okénka. Místňák to ironicky komentoval jako: „Muy amable“. Tak si toho alespoň všímají i mísťnáci. Snad jen blbá náhoda.</p>
<p>Místní měna jsou <strong>lempiras</strong>. Mají téměř <strong>stejný kurz jako česká koruna</strong>. Bylo fajn konečně po několika měsících nic nepřepočítávat a jen užívat nízké ceny.</p>
<p>Před <strong>bankou</strong> několik ozbrojených hlídačů, dovnitř pouštějí jen omezený počet lidí a udělají vám téměř kompletní prohlídku, tedy pokud nejste místní, to můžete i <strong>s nožem</strong>…</p>
<p>Do party se k nám přidal i poněkud zvláštní ruský profesionální voják <strong>Sergej</strong>, který si v hispánských zemích raději říká Sergio…</p>
<p><figure>
    <img src="/wp-content/uploads/2015/03/DSC_1858-1024x683.jpg"
         alt="Honduras New year&#39;s eve new year travel"/> 
</figure>

Úžasná atmosféra Nového roku</p>
<p>Přifařili jsme se na párty k nějaké rodince, kde nám nosili <strong>tequilu a tamales</strong>. Nejlepší tamales co jsem měl.</p>
<p>Druhý den jsme konečně viděli <strong>ruiny pyramid</strong>. Bylo to celkem malé místo, ale stálo to za to. Potkali jsme tam nějakou honduraskou partu. Dvě ženy středního věku se s námi chtěly vyfotit, načež začali ve španělštině křičet na své děti: <strong>„Už mám přítele, podívej synu, tohle je tvůj nový otec!“</strong>, děti brečely jak želvy. Zbytek návštěvy jsme se před nimi schovávali a ony nás neustále hledaly. Byli jsme pro ně <strong>větší atrakce než samotné pyramidy</strong>.</p>
<p>Musel jsem počkat do dalšího dne, na Nový rok nic samozřejmě nejezdilo. Dál jsem jel opět sám. Projížděl jsem těmi nejnebezpečnějšími městy, <strong>San Pedro Sula</strong> a hlavním městem <strong>Tegucigalpa</strong>. Nic nebezpečného tam samozřejmě není… Nenechte se všemi strašit.</p>
<p>Před vstupem do busu <strong>důkladná prohlídka</strong>, detektor kovu a bůhví co ještě. V polovině cesty zastávka u malého bufetu. <strong>20 minut prohledávají bus</strong>, takže není možné se do něj vrátit. Pak opět prohlídka. Dopadlo to dobře, <strong>nikdo si v bufetu žádnou bombu nekoupil</strong>…</p>
<p>Jako ve většině zemích, <strong>nejhorší sorta lidí na světě jsou taxikáři</strong>. S nima nemá cenu se bavit. Vždy lžou jak žádné busy nejezdí, je to šíleně daleko a že prostě musíte jen s nimi taxíkem. Proti tomu jsem už naštěstí imunní.</p>
<p>Na další bus jsem ovšem čekal asi 3 hodiny. Busů kolem projelo několik, ale <strong>žádný z nich nezastavil</strong>. Protože prostě občas nezastaví, jak mi bylo sděleno. Nechápu, jak to tady funguje. Až asi pátý autobus mi konečně zastavil a mně se rozpadly žabky. <strong>Do další země asi dojdu naboso.</strong></p>
<p>V autobuse <strong>sedím na kýblu</strong> plném bordelu. Místní se mi smějí. Podívám si s nimi a o žádném nebezpečí v zemi nevědí. Prý je to tu klidné. Samozřejmě, že ve městech se <strong>hodně vraždí gangy, ale to je přeci normální, ne?</strong> I starší si uvědomují, jak jsou na tom špatně se vzděláním a jak moc by jim to prospělo. Jen nemají tu možnost.</p>
<p><figure>
    <img src="/wp-content/uploads/2015/03/DSC_1785-1024x684.jpg"
         alt="macaw copán ruinas honduras"/> 
</figure>

Macaw, těch tu byla spousta</p>
<p>Do Nicaraguy <strong>přicházím s jednou botou až po setmění</strong>. Ujíždí mi poslední bus jen kvůli tomu, že je úředník zvědavý, <strong>kde že se nachází ta Česká republika</strong>. Opět mi měří tělesnou teplotu a varují mě, že <strong>jsem podchlazený</strong> (tady nemají tělesnou teplotu 36.5°C jako my, ale 37°C, což ale oni nevědí).</p>
<p>Přespávám v (skoro) <strong>nejhnusnějším hostelu</strong>, co jsem kdy viděl. Nic tu nefunguje. <strong>Kýbl + díra = záchod a sprcha v jednom</strong>. Naštěstí jsem ukecal dobrou cenu. Prosím majitelku, ať mě vzbudí ve 4 ráno, jelikož nemám telefon, budík, nic. Babča zaspala, já taky. Naštěstí se mi daří přejet za celý den Nicaraguu.</p>
<p><strong>Snaží se mě okrást jako minule</strong>. Než nastupuji do busu, ověřuji si, že jede až na hranici a ne jen do Rivas a že se za batoh nic neplatí. Potom co se bus rozjede, se dozvídám, že na hranici samozřejmě nejedeme a po vystoupení mi nechtějí dát batoh bez zaplacení. Křičím však na jiného týpka ať mi hodí batoh, že už jsem zaplatil, posléze utíkám. <strong>Nenechám si tohle líbit.</strong></p>
<p>Na další spoj čekám u silnice asi 3 hodiny. <strong>Žádný řád, žádné zastávky, nic.</strong></p>
<p>Už chci zpět. Z cesty jsem unavený a chci se konečně vyspat. Jsem sám. Na hranicích čekám 8 hodin, aby mi pak u okénka řekli, že <strong>mě do země nepustí</strong>. Jdu k druhému okénku a dostávám vízum, ale <strong>jen na 60 dní. Sakra!</strong></p>
<p>Potkávám skupinu kostaričanů a po půlnoci <strong>bereme taxi a jedeme na pláž</strong>. Protože tohle byli neskutečné nervy.</p>
<p>Další den večer přijíždím <strong>„domů“ – do Cartaga</strong>. A samozřejmě – <strong>prší</strong>. Uvědomuji si, jak jsem měl více jak měsíc nádherné počasí. Téměř bez deště. Bylo nádherně. Ale tady ne, tady pršelo celý měsíc. A bude pršet další měsíc. A bude zima. Tedy, zima na místní tropické poměry :)</p>
<p><strong>Honduras</strong> je nádherná země s vřelými místňáky. Jsem moc rád, že jsem tuhle zemi nevynechal, ač jsem toho tolik neviděl.</p>
<p>Cestování mi prozatím končí. Teď bude něco málo po Kostarice a pak <strong>Panamá</strong>!</p>
<p><a href="https://www.flickr.com/photos/bartimar/sets/72157647842648664/">Fotky na Flickru</a></p>
<p><a href="https://www.youtube.com/watch?v=DOjb9hZU23Y&amp;list=PLX6Ph1m5eSmF40lSGGe98bR58bW7Bkg0w&amp;index=15">Videa na youtube</a></p>
<p>Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/cestov%C3%A1n%C3%AD/">cestování</a>
          <a href="https://yahoodka.cz/tags/honduras/">honduras</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



        
<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-42148466-1', 'auto');
	
	ga('send', 'pageview');
}
</script>

    </body>
</html>
