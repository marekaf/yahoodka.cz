<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      Kambodža stopem a traktorem - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">Kambodža stopem a traktorem</h2>
      <section class="post-meta">
        <time class="post-date">2017-03-11</time>
      </section>
    </header>
    <section class="post-content">
      <p>V létě 2016 jsem se vypravil procestovat <strong>Jihovýchodní Asii</strong>. Třetí zastávkou byla krásná <strong>Kambodža</strong>. Přijeli jsme autobusem ze <a href="https://yahoodka.cz/vietnam-na-motorce/">Saigonu</a> do hlavního města Kambodži - Phnom Penhu. Projeli jsme <strong>stopem celou zemi</strong> během dvou týdnů. Několikrát jsme <strong>málem umřeli, dostali přes hubu</strong> a strávili pár nezapomenutelných dní <strong>mimo civilizaci jízdou traktorem po malých vesnicích a lámáním dívčích srdcí.</strong></p>
<p><figure>
    <img src="/wp-content/uploads/2017/03/2017-03-11-1024x682.png"
         alt="cambodia trip map"/> 
</figure>
Částečná mapa tripu – naše tajné místo neprozradím :) <a href="https://goo.gl/maps/1yxpkuu4om32">https://goo.gl/maps/1yxpkuu4om32</a></p>
<p><strong>Vízum</strong> jsme zaplatili (asi 35$) a vyřídili <strong>v autobuse</strong> po cestě, na hranicích to byla celkem rychlovka. Cesta byla šílená, silnice totálně rozbitá, když už tam náhodou nějaká byla. Ale všude nádherné <strong>buddhistické chrámy</strong>. Představte si totální <strong>bordel, špínu, chudobu</strong> a uprostřed toho nádherný zdobený chrám. Tak to bylo každých pár kilometrů.</p>
<p>Mimo nudného autobusu, bamboo trainu, traktoru, pěškobusu, motorky (a buhví čeho dalšího) <strong>jsme Kambodžu hlavně prostopovali</strong>. Drtivá většina lidí tu <strong>nezná vztyčený palec</strong> jako symbol stopování. Ani samotné stopování nechápou. Za spolujízdu se prostě platí! Pokud vám během jízdy dají k uchu telefon s někým kdo „umí“ anglicky, už je zle. Obvykle nikoho od ničeho neodrazuju, ale <strong>při stopování v Kambodže si dejte pozor</strong>. Několikrát nás zamkli v autě, dovezli mezi velkou skupinu mužů a chtěli po nás směšně velké peníze a nechtěli nás nechat odejít nebo nám vzali věci. Jde udělat jediné – zjistěte si předem kolik stojí autobus na stejné trase (pokud tam nějaký jede) nebo kolik běžně platí místní za stejnou cestu a přesnou částku si připravte. Můžou na vás <strong>plivnout, křičet, postrkovat</strong>, ale víc si nedovolí, když jim pár dolarů dáte.</p>
<p>Přesto jsem v Kambodži zažil <strong>nejlepší stopování vůbec!</strong> Nejdelší cestu na korbě – pršelo, ale my jeli tak rychle, že jsme vůbec nezmokli! Úžasnou partu studentů, co nám koupili oběd, <strong>palmové ovoce, cukrovou třtinu</strong> a uměli perfektně anglicky!</p>
<p><figure>
    <img src="/wp-content/uploads/2017/03/29625814761_1df70ff10c_k-1024x683.jpg"
         alt="mnich kambodža"/> 
</figure>
Závěrečné stádium mnicha zvané kukla</p>
<p>Pokud se sem chystáte, je dobré znát ne tak dávnou a <strong>smutnou historii země</strong>. <strong>Rudí Kmérové</strong> v roce 1975 v čele s <strong>Pol Potem</strong> vyvraždili celé hlavní město, uzavřeli hranice, zrušili peníze. Systematicky nadále likvidovali známky inteligence (trest smrti i za nošení brýlí). Tohle <strong>komunistické království</strong> , zvané Demokratická Kampučia, zachránila až invaze Vietnamu. Kambodža se z tohohle hnusu dostává až kolem roku 1993, ale dodnes se z toho pořádně nevzpamatovala.</p>
<p><strong>Král Kambodži</strong> dříve studoval v Česku a údajně hovoří plynule česky. Chtěl jsem mu brnknout, ale nezvedal mi to a <strong>WhatsApp nemá</strong> :( Na venkově se na krále moc nevyptávejte, je to velice citlivé téma.</p>
<p>Tři dny jsme strávili kdesi na venkově, <strong>totálně mimo civilizaci</strong>, žádná tekoucí voda (3G tu ale bylo, nejsme v Čechii). Není to ani na mapě. Stopnuli jsem si tam traktor. Místní nás vřele přivítali, ubytovali nás v <strong>buddhistickém chrámu</strong>, dali nám najíst a napít. Bezkonkurečně nejlepší zážitky z tohohle místa. Každý den vypadal asi takhle:</p>
<ul>
<li>Nejpozději v <strong>5 ráno budíček</strong>.</li>
<li>Sledovat <strong>východ slunce.</strong></li>
<li>Připravit snídani pro nás a pro mnichy.</li>
<li>Trošku pracovat (aby se neřeklo).</li>
<li>Siesta přes poledne.</li>
<li><strong>Dva, tři obědy</strong> (podle nabídek sousedů).</li>
<li><strong>Traktorem po školách</strong> v okolí propagovat novou školu co jsme pomáhali stavět.</li>
<li>Odpoledne <strong>učit angličtinu</strong> a zase trochu předstírat práci.</li>
<li><strong>Vykoupat se v kaluži</strong> za chrámem.</li>
<li>Natrhat <strong>lekníny</strong> a nalovit rybky na večeři.</li>
<li>Sledovat <strong>západ slunce.</strong></li>
<li>Kalit <strong>pivo s místními</strong>.</li>
</ul>
<p>To byl <strong>ráj</strong>.</p>
<p><figure>
    <img src="/wp-content/uploads/2017/03/29415884010_ccdab37630_k-1024x683.jpg"
         alt="kambodža chudoba phnom penh"/> 
</figure>

Tradiční nedělní oběd Khmérské rodiny žijící v hlavním městě. Meanwhile si Češi stěžují, že nemají peníze na maso každý den.</p>
<p>Jo, taky jsme se byli kouknout na ten slavnej <strong>Angkor Wat</strong> v <strong>Siem Reap</strong>. Stejně jako milion dalších lidí každej den. Je to <strong>nádherný</strong> a neskutečně drahý. A mají to teď <strong>zdražit na dvojnásobek.</strong></p>
<p>Na hodině angličtiny jsem dětem ze srandy řekl, že v Česku jíme psy. Místo výbuchu smíchu jsem se dočkal pokřikování: „Jééé, <strong>psí maso je nejlepší!</strong> To je moje oblíbené!“. No, to nevyšlo.</p>
<p>Stejně jako ve Vietnamu tu dost frčí <strong>buddhismus</strong> a na nádherné chrámy tu narazíte kdekoliv podél cesty, na venkově i ve městech. Vevnitř vás <strong>moc rádi uvítají</strong>, ale dodržujte pravidlo zahalených ramen a kolen a zouvejte se :)</p>
<p><figure>
    <img src="/wp-content/uploads/2017/03/29595474362_af915bccd4_k-1024x684.jpg"
         alt="kambodža hipstr kolo škola"/> 
</figure>

Venkov? To je samej hipstr tady!</p>
<p>Začal jsem bejt celkem fanda buddhismu. Už už jsem byl rozhodnutej, že do toho jdu, ale pak nás <strong>vzbudili ve 4 ráno</strong>, že máme nějakej buddhistickej svátek a důležitej gathering a asi tři hodiny jsme museli nepohodlně <strong>klečet na zemi</strong>, khmérsky zpívat a dělit se o naší rýži s ostatníma. <strong>Sorry jako, ale vstávat takhle brzo nehodlám.</strong> Zkusím radši o kus dál ten <strong>islám</strong>.</p>
<p><strong>Siem Reap</strong> je <strong>zničenej turismem</strong>. Když někdo řekne Siem Reap, nevybaví se mi hned Angkor Wat, ale malá holčička s kloučkem (kolem pěti let) co každý večer a noc připravovali nudle s masem za dolar na ulici. Jejich máma tam jen seděla a vybírala od nich všechny peníze. Taky se mi vybaví ta spousta dětí co <strong>žebrají</strong> u chrámu místo toho aby byly ve škole. <strong>Nic jim, prosím, nedávejte a pošlete je do školy</strong>. Dík.</p>
<p><strong>Battambang</strong> bylo celkem příjemné malé město. Vítek <strong>umíral s horečkou</strong> na hostelu, já chodil městem, bylo mi špatně, neměl jsem vůbec sílu nic dělat. Googlíme příznaky <strong>malárie</strong>. Potkávám otevřené nemocnice na ulici s <strong>obětmi co našláply minu</strong> v okolních lesích. Možná to zní jako <strong>depresivní část tripu</strong>, ale vůbec! Vyhrál jsem tři piva v sámošce :)</p>
<p><figure>
    <img src="/wp-content/uploads/2017/03/29625843251_1e78836d75_k-1024x683.jpg"
         alt="kambodža příroda"/> 
</figure>

Typická krajina Kambodži – mokrá placka a semtam ňáká kráva</p>
<p><strong>Kambodža je plochá</strong> (asi asijské geny). Chyběly mi nějaké pořádné hory a treky. O to větší radost jsem měl vylézt na jeden <strong>kopeček u Battambangu</strong>. To byla pecka! Je tam parádní chrám a  večer odsud z jeskyně vylétává vždy ve stejný čas několik <strong>milionů netopýrů</strong>? Za mě dobrý!</p>
<p>Khméři jsou neskutečně <strong>usměvaví, přátelští a šťastní lidé</strong>. Na venkově se <strong>anglicky vůbec nedomluvíte</strong>, ale ve městech jsou na tom podstatně lépe než ve Vietnamu. <strong>Khmérština je těžkej jazyk</strong> a dělalo mi hodně problémů se cokoliv naučit. Lidé se tu <strong>zdraví nejen slovy, ale i gesty.</strong> O to komplikovanější je to jazyk, že mnichy musíte zdravit jinak než ostatní.</p>
<p>Chcete se taky <strong>podívat do Kambodži?</strong> Zajeďte se podívat na krásný Angkor Wat, ale mrkněte i mimo civilizaci. Mluvte s místními o historii země, vetřete se na <strong>místní univerzity</strong> a pokecejte se studenty a učitely. Podívejte se <strong>na venkov, na pláž, na ostrovy, na jezero</strong>. Kupte si tuktuk narvanej chlastem nebo si <strong>stopněte traktor</strong> a jeďte směrem kam vás to zrovna láká. <strong>Vykašlete se na průvodce</strong> a turistickej bullshit. Ztraťte se. <strong>Opijte Khméry, zlomte pár srdcí,</strong> kupte si kalhoty, <strong>pomozte místním</strong>. Dejte si <strong>na ulici burger z vodního buvola</strong>. Smlouvejte a hádejte se, podarujte je, vezměte je na večeři. <strong>Užijte si Kambodžu naplno.</strong></p>
<p>Pěti různými minivany se už jen s Vítkem přesouváme do <strong>Bangkoku (Thajsko)</strong>, abychom tam strávili další dva týdny našeho tripu.</p>
<p><a href="https://www.flickr.com/photos/bartimar/albums/72157673924316155">Fotky na Flickru</a></p>
<p><a href="https://www.youtube.com/watch?v=w-RMOU_jp6Y&amp;list=PLX6Ph1m5eSmEV4yyc2TeiwHr5pMvPa8_h">Videa na youtube</a></p>
<p>Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/asie/">asie</a>
          <a href="https://yahoodka.cz/tags/jihovychodni-asie/">jihovychodni asie</a>
          <a href="https://yahoodka.cz/tags/kambodza/">kambodza</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



    </body>
</html>
