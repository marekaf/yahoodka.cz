<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      FIT ČVUT – třetí semestr - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">FIT ČVUT – třetí semestr</h2>
      <section class="post-meta">
        <time class="post-date">2013-11-30</time>
      </section>
    </header>
    <section class="post-content">
      <p>Prázdniny jsem si náležitě užil a těžce naučená látka jakoby se z hlavy vypařila… Třetí semestr na <strong>FIT ČVUT</strong> měl být údajně jednodušší jak <a href="https://yahoodka.cz/fit-cvut-druhy-semestr/" title="FIT ČVUT – druhý semestr">semestr druhý</a>, nyní bylo ale třeba zapsat si oborové předměty, potažmo zvolit si obor! Váhal jsem mezi Teoretickou informatikou a oborem Informační technologie. Nakonec jsem se, z čistě praktických důvodů, rozhodl pro obor <strong>Informační technologie</strong>.</p>
<p>Jelikož jsem v <a href="https://yahoodka.cz/fit-cvut-prvni-semestr/" title="FIT ČVUT – první semestr">prvním semestru</a> nezvládl předmět ZMA (Základy Matematické Analýzy), zapsal jsem si ho na tento semestr, abych měl od něj pokoj :) (a nebo mě vyhodili rovnou teď).</p>
<p>Tento semestr jsem si zapsal hodně předmětů, takže jsem tělocvik vynechal. (Pozn. budoucího já: Nedělejte stejnou blbost! Využijte studentské výhody sportovišť dokud můžete!)</p>
<p><strong>A2Z – Anglický jazyk 2, Zimní semestr</strong></p>
<p>Tak trochu jsem v <a href="https://yahoodka.cz/fit-cvut-druhy-semestr/" title="FIT ČVUT – druhý semestr">minulém článku</a> zapomněl zmínit předmět A1L (nyní už doplněno).</p>
<p>Na předmět A2Z jsem si sehnal materiály a ujistil se, že se něco naučím. Mnoho paralelek se mi opět nehodilo do rozvrhu, tak jsem prostě vzal první volnou, společně se dvěma kamarády. Povinný a směšný poplatek 2 tisíce korun byl, díkybohu, zrušen.</p>
<p>Tahle hodina byla naprosto jiná, učitelka věděla co učí, dávala nám spoustu úkolů a -bohužel – jsme museli mít i prezentaci. Nesnáším prezentace. Další hodinu nám však bylo řečeno, že pokud prezentaci neuděláme, nevadí, ale škodíme tím sami sobě, nedostaneme body, které by nám mohli pomoci. Na zápočet je třeba napsat testy nad 70 %, pokud nechcete psát písemnou zkoušku tak nad 80 %. Zní to drsně, ale není to tak hrozné, pokud ovšem nemáte přesně tuto učitelku…</p>
<p>Na poslední hodině vyhlašovala výsledky druhého testu a zároveň udělovala zápočty. Z našeho cvika 20 lidí jsme na zápočet měli nárok 2. Ale já ho nedostal, protože jsem neudělal prezentaci… Ano, tu prezentaci, kterou jsme nemuseli odevzdat. Pravidla se však změnila v průběhu semestru. Dostal jsem další šanci, soukromou prezentaci u paní učitelky v kabinetě o zkouškovém. A odměna? 0 kreditů z předmětu, který nemusím mít splněný.</p>
<p>Uhádli jste, nešel jsem tam.</p>
<p><strong>AAG – Automaty A Gramatiky</strong></p>
<p>Garantuji, že „WTF“ efekt se dostaví již na první přednášce… a ne, nezlepší se to.</p>
<p>Přednášky s Janouškem opravdu stojí za to, opravdu umí skvěle učit a je s ním i sranda. To však nemění nic na tom, že slajdy jsou jakousi náhodnou přehlídkou LaTeX symbolů. Na cvičeních se počítá, kreslí automaty, derivují a integrují regulární výrazy. Jsou to celkem mechanické věci, které není tak těžké se naučit i bez větších teoretických znalostí.</p>
<p>Tenhle předmět je však opravdu skvělej a dozvíte se spoustu zajímavých informací. A věřte mi, později je využijete :)</p>
<p>Největší zážitek je určitě zkouška – naprostá noční můra!</p>
<p>Všechno to začalo jednoho krásného rána. Brzy ráno se posadíte do přednáškové místnosti, vedle sebe máte na každé straně 2 volná místa, řada před i za vámi je také prázdná. Kolem krouží supi… Občas se však stane, že na zkoušku přijde jaksi člověk navíc, že… Tak ho posadí přímo před vás. To samozřejmě ničemu nevadí, pokud si dotyčný <strong>nenablije uprostřed testu do batohu</strong>. Opravdu chuťovka, smrad se táhne celou přednáškovkou. Pokud právě jíte, nečtěte další řádky, příběh totiž ještě nekončí.</p>
<p>Zkouška se skládá ze 3 částí:</p>
<ul>
<li>Rozstřel – první písemná část, ze které musíte mít asi 70 %, test je formou ABCDE, kde správných odpovědí je 0 až 5, z nedávno nabytých znalostí z kombinatoriky si můžete jednoduše spočítat, jaká je pravděpodobnost správně vyplněného testu. Osobně to nedoporučuji, může se vám z toho <strong>udělat zle</strong>.</li>
<li>Velká písemka – druhá část, která se píše ihned po rozstřelu. V době psaní velkého testu se teprve opraví váš rozstřel, takže vás hezky pěkně můžou v půlce testu přerušit a poslat domů, dobrý co? Tento test obsahuje mechanické příklady ze cvik, na tomhle testu jde nafarmit nejvíce bodů na výslednou známku.</li>
<li>Ústní část <strong>s právem veta</strong> – Máte 100 bodů, nárok na A a dobrý pocit v duši? No a? Ještě je tu právo veta! Na ústní zkoušku se čeká i několik hodin. Musí se totiž opravit velké písemky a až potom se zkouší, klidně i do noci. Lidi spí na chodbách, opakují si teorii, nebo se ji spíše začínají učit.</li>
</ul>
<p>Tady pokračuje můj příběh, na řadu jsem se dostal v 8 večer, <strong>po pouhých dvanácti hodinách</strong> od rozstřelu. Byl jsem totálně vyčerpán a všiml jsem si, jak ke druhému zkoušejícímu právě přišel ten, jež se na rozstřelu přede mnou pozvracel. Když se ho zkoušející zeptal, proč má test tak zažloutlý, on <strong>otevřel svůj batoh se zvratky jako odpověď</strong>. Ne, nedělám si srandu.</p>
<p>Mezitím si na mě zkoušející vymyslel 3 otázky, dvě jsem věděl, třetí jsem se naučil jiným způsobem než to učí on sám. Napsal si k sobě F a dal mi náhradní otázku s naprosto dontcare pohledem arogantního idiota. Bohužel, i takové lidi tu potkáte. Odpověď ho očividně ani nezajímala, jen dodal „<strong>Stejně jako všechny, i Vás dnes vyhodím</strong>„. A tak se z mého B stalo F.</p>
<p>Na druhý pokus to probíhalo podobně, ovšem bez dalších vtipnějších historek. Test se mi opět povedl, záměrně jsem se dostal ke druhému zkoušejícímu, který pochválil můj test a u ústní mě příliš netrápil. Tentokrát jsem to <strong>B</strong> dostal.</p>
<p><figure>
    <img src="http://re2.googlecode.com/hg/doc/xkcd.png?r=4816e3cbb232eec1747dceb6c72da4ca8534b14e"/> 
</figure>

Regular Expressions</p>
<p><strong>ZMA – Základy Matematické Analýzy</strong></p>
<p>Nedostal jsem zrovna nejhodnějšího cvičícího, takže jsem <strong>musel pořádně zamakat</strong>. A dvě matematiky v jednom semestru není zrovna procházka růžovým sadem. Na cvičení jsem chodil s kamarádem, který také ZMA opakoval, avšak neuspěl. Stejně jako loni, z našeho cvičení dost lidí nedostalo zápočet. Úkoly za bonusové body byly dost přehnané.</p>
<p>Zkouška však byla opravdu jednoduchá. Myslím, že <strong>lehčí jak rok předtím</strong>.</p>
<p>Nešel jsem ani na jednu přednášku, jak jsem ale vypozoroval, ZMA už nejspíš nevedla p. Pelantová, ale Kalvoda, kterého jsem potkal jen na zkoušce, a se kterým jsem si vyměnil pár emailů – je to fakt borec :) nikdo neodpovídá tak rychle a kladně jako on, palec nahoru. Odnesl jsem si krásné <strong>C</strong></p>
<p><strong>ZDM – Základy Diskrétní matematiky</strong></p>
<p>Další matematika tohohle semestru. Nevím, jestli to přišlo jen mně, ale byla to určitě nejjednodušší matematika ze všech. Sice se psalo hodně testů a bylo hodně domácích úkolů, ale látka předmětu mi opravdu sedla. Více času jsem určitě věnoval ZMA, přesto jsem si ze ZDM odnesl krásné <strong>B</strong>.<!-- raw HTML omitted --></p>
<p><a href="https://yahoodka.cz/wp-content/uploads/2013/11/discrete_math_greeting_card-rd0196346690c4a78a2b4805fdc16217e_xvuak_8byvr_324.jpg"><!-- raw HTML omitted --></a><!-- raw HTML omitted -->Diskrétní matematika</p>
<p><strong>PHP – Programování v PHP</strong></p>
<p><em>„Farma kreditů“</em>  asi nejlépe vystihuje slavnou čtveřici předmětů PHP, PJS, DNP, PCS. V semestru jsme psali 2 testy po 50 bodech, test byl typu abcd a bylo k němu možno používat veškeré materiály a Google. <strong>Neudělal to jen ten, kdo nepřišel</strong> (no, možná i oni to udělali…). Pokud jste PHP viděli jen z vlaku, tak se tu něco málo naučíte, předmět má jen cvičení a prakticky celou dobu se programuje. Pokud však v PHP něco málo znáte, nemá význam cvičení navštěvovat… ledaže byste si rádii zopakovali, <strong>co to je for-cyklus</strong>… Kromě krásných 4 kreditů jsem si <strong>A</strong>čkem zlepšil průměr.</p>
<p><strong>APS – Architektury Počítačových Systémů</strong></p>
<p>Přednášky jsou celkem zajímavé, ale strašně dlouhé. U zkoušky bylo, bohužel, všechno. Cvičení jsou docela zajímavá, Zahradnický vše dokázal dobře vysvětlit a bylo obzvlášť zajímavé vidět, jak jeho ruce dokáží nezávisle <strong>paralelně psát a zároveň kreslit tabulku</strong>… Dělá se dost různých úloh – od testování hardwaru benchmarkem, přes ruční počítání výkonu procesoru až po programování efektivních řešení nejrůznějších problémů v assembleru. Jo, taky <strong>nesnáším assembler</strong> už ze SAPů, ale tady se řešilo víc jednodušších úloh a jedna těžší – násobení dvou obecných float matic – kde bylo cílem dosáhnout co nejmenšího počtu provedených instrukcí. Úlohy jsme řešili pokaždé na jiné architektuře. Ač jsme občas probírali něco, co pravděpodobně nikdy nebudu potřebovat, předmět se mi hodně líbil, u státnic ho ale opravdu mít nechci… Vždycky jsem všem záviděl udělání zkoušky <em>„haluzem“</em>, nyní se konečně dostalo i na mě, zkoušku jsem šel opravdu jen zkusit, hodně lidí neudělalo a já svoje <strong>D</strong> musel téměř zatajit před ostatními.</p>
<p><strong>DBS – Databázové Systémy</strong>
Na zápočet bylo třeba napsat test a udělat <a href="https://yahoodka.cz/databazove-systemy-semestralni-prace/" title="Databázové systémy – semestrální práce v Oracle 11g">semestrální práci</a>. Přednášky s p. Valentou byly super! Jsem rád, že se zde tolik nehrotilo SQL, na to je samostatný předmět, ale spíš podstata a možnosti SQL a <strong>relační algebra</strong>. Učili jsme se s <strong>produkty firmy Oracle</strong>, což je pro začátečníky spíše výhodou, téměř vše lze vygenerovat z GUI pomocí nejrůznějších klikátek a schémat a ušetří to dost práce, práce které zatím moc nerozumíme. Jelikož se ale v tomto předmětu muselo učit milion nejrůznějších věcí, moc se toho nestihlo. Byl to spíš takový úvod pro lidi, kteří databáze nejspíš nikdy nebudou dělat, ale tohle prostě musí vědět. Dostali jsme také skvělou možnost získání certifikátů <strong>Database Design</strong> a <strong>Database Programming with SQL</strong> od Oracle Academy. K získání bylo potřeba jen podstoupit jakýsi online kurz, kde bylo pár lekcí a testů. Celý kurz byl hodně Oracle-specific a web, na kterém kurz běžel, byl naprosto neudržovaný, neustále padal a neustále jsem tam řešil nějaké problémy. Testy jsem napsal skoro na plný počet bodů a za pár měsíců už jsem držel oba certifikáty. Jsou v podstatě k ničemu, ale do životopisu se další dvě řádky hodí vždy :) DBS byl hodně jednoduchý předmět, náš termín zkoušky byl bohužel docela kill, dostal jsem <strong>C</strong> a znovu se mi jít nechtělo.</p>
<p><strong>ADW – Administrace Windows</strong>
Skvělé přednášky s p. Práglem, který <strong>ví o Windows snad vše</strong>. Ač mi vyhovuje spíše terminal-orientovaná administrace Unixu, obávám se, že v budoucnu budu muset taky spravovat nějaký ten ošklivý Windows server, kde se všechno nakliká hezky v GUI, ale pak to stejně nefunguje. Látka byla zaměřená, kupodivu, dost prakticky. Na přednášce se rozebírali dostupné řešení správy Windows, doprovázené <strong>historkami z praxe</strong>. Na cvičeních se už nastavovali nejrůznější věci a řešili možné problémy. Ač se v anotaci předmětu nikdo nezmínil o jakékoliv prerekvizitě tohoto předmětu, byla nutná znalost počítačových sítí. Vzhledem k tomu, že jsou v doporučeném průchodu studiem vyučovány až v následujícím semestru, nebyl jsem sám, kdo nevěděl polovinu času na cvičeních co dělat. Bohužel jsem na cvičení neměl Prágla, ale Čermákovou, s ní byla cvičení dost opruz. V ničem nedokázala poradit, byla protivná a celé cvičení vlastně vůbec nic nedělala, byl to takový dozor jak na základce v hodině výuky počítačů. Zkouška probíhala stejně hekticky jako cvičení, byl vypsán předtermín, který udělala drtivá většina, předmět tedy nakonec nebyl vůbec náročný a odnesl jsem si z něj alespoň <strong>B</strong>.</p>
<p>Měl jsem docela dost předmětů, avšak jsem dopadl celkem dobře. Stíhal jsem se učit a vypracovávat semestrální práce, což se mi v druhém semestru moc nevedlo. Je pravda, že už jsem si nejspíš zvykl na režim vysoké školy a začal se opravdu učit, ale tento semestr byl znatelně lehčí jak <a href="https://yahoodka.cz/fit-cvut-druhy-semestr/" title="FIT ČVUT – druhý semestr">semestr druhý</a>.</p>
<p>No, dneska jsem se nějak rozkecal (edit: tak koukám, že ne, tenhle článek je zatím nejkratší, možná jsem zas na něco zapomněl :))</p>
<p>Baví vás to vůbec číst? Opravdu mě mile překvapila návštěvnost stránek, především článků ze studia na FITu. Poměr feedbacku k počtu přečtení je však malý. Nemám moc času na psaní či doplnění těchto článků, ale chtěl bych se v tom trochu polepšit :) Pokud se vám články líbí nebo naopak nelíbí, rád si přečtu váš názor. Samozřejmě děkuji za každé sdílení a přečtení článku :)</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/%C4%8Dvut/">čvut</a>
          <a href="https://yahoodka.cz/tags/fit/">fit</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



        
<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-42148466-1', 'auto');
	
	ga('send', 'pageview');
}
</script>

    </body>
</html>
