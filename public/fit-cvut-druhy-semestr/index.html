<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      FIT ČVUT – druhý semestr - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">FIT ČVUT – druhý semestr</h2>
      <section class="post-meta">
        <time class="post-date">2013-09-25</time>
      </section>
    </header>
    <section class="post-content">
      <p>Do druhého semestru na <strong>FIT ČVUT</strong> jsem se celkem těšil, začátek semestru totiž končilo zkouškové! Ne, teď pravdu, předchozí zkouškové byla nuda, měl jsem totiž jen 2 zkoušky… uvidíme jak to bude vypadat teď.</p>
<p>Obor jsem si ještě nevybral a i tak to měl být nejtěžší semestr, tak jsem se do nějakých předmětů navíc nehnal, obzvlášť po menším sebezklamáním z <a href="https://yahoodka.cz/fit-cvut-prvni-semestr/">minulého semestru</a>.</p>
<p>Takže zase od nejdůležitějšího:</p>
<p><strong>TV2 – Tělesná výchova 2</strong></p>
<p>S předchozí zkušeností s posilovnou jsem se rozhodl pro něco jiného, pro futsal na Strahově. Tak nějak jsem si myslel, že tam bude chodit plno sportovců a fotbalistů a ani si neškrtnu, opak byl pravdou. Sice tam bylo pár „fotbalistů“ se stylem C. Ronalda, ale po fotbalové stránce to bylo trochu jinak. Na střední škole byl jen obyčejný fotbálek mnohem těžší, tady studenti často zakopávali o vlastní nohy a jen se chtěli hádat, když se jim zrovna nepovedlo obehrání… Zahrál jsem si hezky, futsal na Strahově opravdu můžu doporučit, škoda jen že vyučující chodil i o půl hodiny pozdě, v lepším případě poslal studentku, se kterou strávil předešlou noc, s klíčem od hřiště. Na společné sprchy na Strahově mám taky hezké vzpomínky…</p>
<p><strong>A1L – Anglický jazyk 1, Letní semestr</strong>
S angličtinou to na FITu bylo trochu zvláštní. Po zápise (před nástupem na VŠ) jsme měli rozřazovací testy na angličtinu. O tomto testu jsem neměl nejmenší tušení a po tříměsíčních prázdninách jsem nepodal nejlepší výkon… Avšak nejhůř jsem nedopadl. Angličtina se nevyučuje na FITu, nýbrž na FELu. Dostupné jsou 4 kurzy – A1Z, A1L, A2Z, A2L – kde A2L je poslední kurz, po jehož absolvování byste měli mít <a href="http://en.wikipedia.org/wiki/Common_European_Framework_of_Reference_for_Languages">úroveň B2</a> Angličtiny. Rozřazen jsem byl právě na kurz A1L, a tak mě těšilo, že budu mít semestr volno…</p>
<p>Je tu ještě jedna podstatná věc, kvůli které jsem byl za to „volno“ rád – kurzy se platí (tedy za nás tomu tak bylo). Šlo zhruba o 2 tisíce korun za semestr, což v přepočtu na jednu vyučovací hodinu v tolika lidech vychází pěkně draho…</p>
<p>Hodina byla hrozná, nikoho jsem tam neznal, neproběhlo ani seznámení a hned se začalo s angličtinou. Polovina lidí nezvládala výslovnost základních slov a někteří jedinci snad dokonce neuměli ani číst. Jelikož se mi nehodil žádný jiný termín paralelky, vybral jsem si tuto učitelku, neměla ani tak špatné hodnocení, ale ta výuka byla opravdu otřesná.</p>
<p>Celkově jsem přišel asi třikrát, takže mě jedna taková hodina přišla zhruba na 700,- Kč, což je opravdu k smíchu. Nešlo však jen o nekvalitní výuku, ale také o to, že všechny probírané věci jsem dávno znal a i po tak dlouhé pauze jsem si je stále pamatoval.</p>
<p>Tento kurz byl pro mě ztráta času i peněz, dejte si na to pozor. Kdybych se rozhodoval teď, udělám si radši FCE nebo CAE certifikát, který ČVUT uzná a nemusíte se trápit s těmito kurzy.</p>
<p><strong>PA2 – Programování a Algoritmizace 2</strong></p>
<p>Tentokrát jazyk C++. Úvod do objektového programování mi přišel opravdu stručný, první úloha (opět na Progtestu) byla na převod UTF-8 do UTF-16 a vice versa (viz <a href="https://yahoodka.cz/utf8-to-utf16-and-vice-versa-v-c/">tento článek</a>) a vše šlo udělat pěkně po staru, v jazyce C. Časem nás však donutili používat dost věcí, které jsou v jazyku C++ navíc. Jelikož byl tento předmět jeden z tzv. Prokleté trojice, od začátku jsem se mu aktivně věnoval. Semestrální práci jsme si mohli zvolit, vítaná byla práce s GUI, zvolil jsem si knihovnu SDL a vytvořil hru <a href="https://yahoodka.cz/hledani-min-1-0/">Hledání min</a>. Tím jsem dosáhl na známku <strong>C</strong> a nemusel skládat zkoušku. Zkouška však obsahovala polymorfismus a další důležité pokročilé zajímavosti jazyka C++, které jsem se tím pádem nemusel učit. S hezkou známkou jsem tedy ukončil předmět s ne moc dobrou znalostí jazyka C++ (neumím ho doteď, ale dobře se uživím programováním v něm, takže trochu solidní základ to je).</p>
<p><strong>TED  – Tvorba Elektronické Dokumentace</strong></p>
<p>Přednášky v 7:30? Ne, radši knihu. Olšák je celkem borec, a ač je dokumentace asi trochu nezáživná, je to prostě potřeba dělat! :)</p>
<p><strong>LaTeX</strong> jsem si dost oblíbil, prostě se mi to líbí a přijde mi to rozumnější jak debilní naklikávání ve Wordu, kde strávíte hodinu něčím, co vlastně vůbec nejde. LaTeX, Beamer a Doxygen se mi líbili, jsem rád, že nás v tom donutili něco udělat. Gnuplot a Graphviz zrovna tak, skvělé nástroje na generování grafů pomocí skriptů (haha, počkejte si na SKJ). Všechny úkoly byly opravdu jednoduché a nebyl vůbec problém dostat víc jak 100 bodů. Většina lidí tudíž měla za <strong>A</strong>, stejně tak i já. Trochu nepříjemné bylo prezentování vytvořené Beamer prezentace, cvičící to totiž moc nezajímalo a na odprezentování se čekala i dvouhodinová fronta, organizace nulová.</p>
<p>Předmět mohl být koncipován naprosto jinak, záživněji, cvičení byla celkem k ničemu, šlo jen o domácí úkoly. Známku A dostane každý blb, dobrá věc na zlepšení průměru. Přišlo mi to tedy jako nenásilné vyzkoušení chytrých GNU dokumentačních nástrojů, aby se každý rozhodl za sebe, to mi přesně sedlo.</p>
<p><strong>SAP – Struktura a Architektura Počítačů</strong></p>
<p>Stovky a stovky slajdů s teorií, samý obrázek. Trochu jsem čekal jednoduchý způsob dostání za A, jako u ČAO, tento předmět byl však těžší. Hlavně kvůli assembleru, věc, kterou opravdu nemám rád a doufám, že už ji nikdy neuvidím (komu se assembler opravdu hnusí, nedoporučuji předmět APS). Cvičení byla celkem zajímavá, kromě písemek se zde dělala sčítačka na 7-segmentovém displeji, zobrazení textu a stopky na AVR. Tento předmět chtěl očividně probrat příliš mnoho věcí, ale neprobral vlastně vůbec nic, na cvičení dost lidí nevědělo co dělá…<!-- raw HTML omitted --></p>
<p><a href="https://yahoodka.cz/wp-content/uploads/2013/09/29bdj7s.jpg"><!-- raw HTML omitted --></a><!-- raw HTML omitted -->SAP – běžné cviko</p>
<p>Nakonec jsem dostal za <strong>B</strong> a opět nemusel na zkoušku.</p>
<p>Tento předmět nepodceňte, je těžší jak ČAO. Učí ho však paní Kubátová a ta je velice hodná :)</p>
<p><strong>OSY – Operační Systémy</strong></p>
<p>Další z Prokleté trojice… Prosemináře s Vagnerem jsou opět skvělé a zajímavé, přednášky jsou ale celkem nuda, vše vypadá v pořádku, látka je zajímavá a nevypadá nijak příšerně složitě.</p>
<p>Cvičení jsou naprostá ztráta času, dostanete kus kódu, o kterém ani nevíte co dělá a máte ho opravit, aby správně paralelně fungoval… když už se tam s tím nějakou dobu patláte a podaří se vám to, cvičící řekne, že už je pozdě a body za aktivitu nedostanete (pokud ovšem nemáte zcela jiného cvičícího, který dá plný počet bodů všem – i těm, kdo nenavštěvují cvičení…). V semestru se dělají dvě zajímavé programování úlohy, které je celkem hardcore vyladit včas, protože vás to nikdo nenaučí. Semestrální práce je zase až <strong>přehnaně jednoduchá</strong>. Zápočet tedy nebylo zas tak těžké získat. Problém však nastává u zkoušky – leckdo by čekal, že se tam bude něco dělat z přednášek, cvičení či samostatné práce ze semestru. Celá zkouška je však o posledním prosemináři, kde se jen tak během 90 minut něco probralo. Ve škole vám vysvětlí případ A a B, na zkoušce však máte vysvětlit případ C. Jestli opravdu přišlo přednášejícímu vtipné, že na prvním termínu vyhodil 75 % lidí (soudě dle jeho blaženého úsměvu), jen to utvrzuje můj názor na něj.</p>
<p>Pan <strong>Vagner se opravdu snažil</strong> nás vše naučit na zkoušku, udělal si na nás i čas na hromadnou konzultaci a byl ochotný odpovídat i na blbosti, ač nechtěl zpochybňovat přístup garanta, věděl, že je tu něco špatně – hlavně studijní materiály a koncepce zkoušky, která jde naprosto svou cestou. Na první pokus mě, jako většinu, vyhodili, na druhý pokus mi chyběl zase jen nějaký bod a nikoho to nezajímalo. Na třetí pokus jsem se neučil, garant mě ujistil, že další termín nebude, tak jsem to šel alespoň vyzkoušet, uteklo mi to zase o nějaký bod, poté garant vypsal ještě dva termíny, to mě opravdu naštvalo…</p>
<p>Abych to zkrátil, opravdu se mi nelíbilo jednání a styl vyučování pana Trdličky, garanta předmětu. Je však pravda, že jsem předmětu <strong>měl věnovat více času</strong>. Bylo mi však slíbeno, že zápočet už příští rok dělat nemusím, bude mi uznán, dostal jsem tedy další 3 pokusy zkoušky zadarmo, tak jsem se zase tolik nezlobil.</p>
<p><strong>LIN – Lineární Algebra</strong></p>
<p>A poslední z Prokleté trojice… Předmět, o který se částečně dělil pan Olšák a paní Kalousová. Na přednášky jsem dostal Kalousovou a horší přednášky jsem opravdu nezažil. Neustále nadávala na ruch v místnosti, to však rušilo mnohem víc jak nějaký její vymyšlený ruch. Neustále vyhrožovala, že si nás nahrává a použije vše proti nám u zkoušky, zakazovala studentům mít otevřené notebooky a několikrát kvůli tomu přerušila výuku. Při hodině spíš jen zbytečně přepisovala důkazy ze slajdů a nic nenaučila. Po několika hodinách jsem, stejně jako většina, přestal chodit na přednášky. Nahrávky přednášek pana Olšáka byly výborné, splnily účel.</p>
<p>Jde však o algebru, takže to tak trochu vypadalo takhle</p>
<p><figure>
    <img src="https://yahoodka.cz/wp-content/uploads/2013/09/first_algebra-300x240.jpg"
         alt="FIT ČVUT - druhý semestr"/> 
</figure>

A bude hůř</p>
<p>Kupte si <strong>skripta od Olšáka</strong>, jsou šíleně levná a prostě skvělá – minimálně na podpal. Algebra mi nešla, opravdu naprosto abstraktní předmět, který mi nic moc neříkal. Opravdu to není lehké a věnoval jsem tomuto předmětu asi největší úsilí, nějak mi to prostě nešlo (ani s pocitem, že se mi v budoucnu bude hodně hodit, je to opravdu jeden z nejdůležitějších předmětů).</p>
<p>Na první termín jsem přišel a s úsměvem šel hned odevzdat prázdný papír… Na druhý termín jsem se opravdu poctivě učil, ale nevyšlo mi zadání. Olšák vyhodil 44 lidí ze 45, včetně mě. Poslední termín se mi naštěstí „povedl“, na <strong>E</strong> (ale spíš jsem si o něj řekl, nechtěl jsem D), na ústní zkoušku jsem však čekal 8 hodin na chodbě, kdyby se to nevyplatilo, tak by mi tento semestr asi opravdu ruply nervy.</p>
<p>Opravdu mě štvalo toto zkouškové, na SAP a PA2 jsem se opravdu přes semestr snažil a vyplatilo se to, přišel jsem o dvě zkoušky a tudíž pouze 2 měli být náplní mého zkouškového. Říkal jsem si <strong>2 zkoušky? Pohoda</strong>. To jsem však nevěděl, že půjde asi o nejtěžší předměty bakalářského studia, které navíc budou mít vždy zkoušku ve stejný den a téměř ve stejný čas. Jelikož to tak bylo každý týden, a zkouškové má „jen“ 6 týdnů, lze tak trochu tušit, že to bylo postavené na hlavu.</p>
<p>Tento semestr byl opravdu těžký – jak nás všichni strašili. Trochu mě mrzí, že jsem zase neudělal 1 předmět, ale <strong>mohlo to být horší</strong>. Známky nemám moc hezké a táhnu si už 2 předměty za sebou, teď to snad ale začne být zajímavější, především možnost zvolit si obor a zapsat si <strong>oborové předměty</strong> (zapsat šli samozřejmě i dříve, ale i tak jsem toho měl docela dost).</p>
<p>Začínám si myslet, že asi nejsem ten typ na vysokou, ač se snažím a neustále se učím (na LIN jsem se učil 14 dní od rána do večera), jsem rád, že dám zkoušku na třetí pokus. FIT se se studenty zase tolik nemazlí, <strong>přežít druhý semestr není zase tak jednoduché</strong>. Jsem stále ve hře, je přece škoda to nezkusit dál, třeba se mi povede líp. Je důležité se nějak motivovat a nevzdávat to, stojí to ve finále za to :)</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/%C4%8Dvut/">čvut</a>
          <a href="https://yahoodka.cz/tags/fit/">fit</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



    </body>
</html>
