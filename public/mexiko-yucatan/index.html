<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      Mexiko – Yucatán - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">Mexiko – Yucatán</h2>
      <section class="post-meta">
        <time class="post-date">2015-02-16</time>
      </section>
    </header>
    <section class="post-content">
      <p>V prosinci 2014 jsem se vypravil procestovat Střední Ameriku. V té době jsem studoval v Kostarice, tak jsem měl na takovou cestu už dávno políčeno. Jako pátá země bylo na seznamu <strong>Mexiko</strong>, kde jsem strávil  5 dní a to pouze na <strong>Yucatánu</strong>.</p>
<p>Po <strong>Belize</strong> opět ve španělsky mluvící zemi. Na hranicích se mě úředník ptal, kde jsem se tak dobře naučil <strong>španělsky</strong>. Ale vzápětí mi opravil mé R v „Costa Rica“. Stefan ho ale pohotově uzemnil, že mám pravdu já. Očividně se cítil dost trapně. Jinak ale <strong>nejdůkladnější hraniční kontrola</strong>. Na <strong>prohlídku tělesných dutin</strong> však naštěstí nedošlo.</p>
<p>Na hranicích nikdo a vše zavřené. Taxikáři, alias krysy, se nám snaží prodat pesos šíleně pod cenou. Proč? <strong>Gringo peníze tu prý nemají hodnotu</strong>. Haha.</p>
<p>Najednou to tu vypadá nějak civilizovaně. <strong>Mexiko se mi začíná líbit!</strong> Mají tu dokonce i nádraží!</p>
<p>Bus pohodlný, ale cena 150 pesos. Hm, <strong>doprava</strong> tu bude asi <strong>dražší.</strong> To ale ještě nevím, že nazpátek zaplatím 300 pesos. Proč? <strong>Sezóna</strong>. Jo a v buse opět ta <strong>dementní klimatizace</strong>, děti kašlají, prosím řidiče, aby to vypl. Po pěti minutách to ale opět nahodil, <strong>předpisy</strong>.</p>
<p><strong>Tuluum</strong> vypadá více turisticky, přesto nacházíme hostel za <strong>4 USD</strong>. Hostel plný vyhulenců. Naštěstí vyhulenec byl i recepční a tak platíme méně.</p>
<p><figure>
    <img src="https://yahoodka.cz/wp-content/uploads/2015/02/DSC_1587-1024x683.jpg"
         alt="mexiko mexico pregnant girl"/> 
</figure>

I v Mexiku pobíhá spousta těhotných mladých děvčat. Děti si hrají různě…</p>
<p>Výborný hotdog za 16,- Kč? Pivní lahve 1.2 litru? <strong>To je ráj.</strong></p>
<p>Tuluum měl být takovou atrakcí bokem, na chvilku. Ale byl <strong>naprosto úžasný!</strong> Skvělé a krásné ruiny. Kousek nádherné přírody a asi <strong>nejkrásnější pláž</strong> co jsem viděl. Jen začalo pršet, smůla. Taky jsme potkali <strong>skupinu Čechů s průvodcem</strong> a tak jsme tajně poslouchali a bavili se u toho španělsky, co že je to za divnej jazyk ta čeština.</p>
<p>Dále ukecáváme z 60 USD na 44 USD trip na <strong>Chichen Itzá</strong>, all-inclusive. Týpek se ale sekne v přepočtu z pesos a tak to máme ještě levnější. No jo, ráj.</p>
<p>Nejvíce jsem se těšil do Mexika na <strong>burrito</strong>. Ale když už jsem konečně našel místo, kde ho mají, tak to bylo <strong>nejhnusnější burrito v mém životě</strong>. <strong>A nejlepší? V Praze.</strong> Stejně tak jsem nejhnusnější <strong>Tamarindo</strong> pil přímo v Tamarindu… A <strong>guacamole</strong>? Nejlepší jsme si udělali sami v hostelu.</p>
<p>Zklamáni dáváme opět pivo a hotdogy. Bohužel u nás ale zastavuje <strong>policie a nutí nás pivo vylít</strong>. Bráníme se a chceme ho dopít, ale jim se to nelíbí. Třetí incident s policíí celkem. <strong>Držíme minutu ticha</strong> za padlé pivo. Tedy celých 5 vteřin, než se Majk zeptá, proč jsme tak zticha…</p>
<p>Dnes je den D, den kdy uvidím svůj první <strong>Div Světa</strong>. Tedy ten z novodobých divů. Bus vyjíždí o hodinu později. Hodinu, kterou nám poté berou při prohlídce divu. Areálem tedy jen běžíme. V běhu ale ještě stíhám fotit japonce.</p>
<p><strong>Pyramida</strong> je super. Má ještě další pyramidu uvnitř sebe aniž by se nějak podpíraly navzájem. Je tu taky spousta <strong>akustických featur</strong>. Hodně si s tím ty májové vyhráli. Taky nás tu učí májské fráze, miluji Tě je něco šíleně dlouhého a nesmyslného. Být májem, tak se raději nezamiluji. Areál je celkově dost poddimenzovaný. Důvod? Rok 2012. Neúspěšná Apokalypsa jim <strong>zvedla návštěvnost asi o 500 %</strong>.</p>
<p><figure>
    <img src="https://yahoodka.cz/wp-content/uploads/2015/02/DSC_1647-1024x683.jpg"
         alt="chichen itzá mexico mexiko krteček"/> 
</figure>

I krteček se diví Divu Světa. Tenhle chlapík se mnou viděl už 8 zemí Světa. Což je o jednu víc než rajče které jsem si zapomněl v krosně.</p>
<p>Místní si vymýšlení vlastní měnu – <strong>májský dolar</strong>. Ten je prý tak 25-36 USD, podle toho kolik dáme a jak jsme bílí. Nejdřív volají – triko za dolar, triko za dolar. Ale pak chtějí ten svůj vymyšlený, májský.</p>
<p>Součástí tripu je i free bufet. <strong>„Na Čechy“ sežereme co to jde</strong>, jdeme si i třikrát přidat. Vzápětí se málem topíme v <strong>Cenote</strong> – obrovská díra v hoře, zatopená vodou (ta naše měla 50m hloubku). Cenote jsou tu dost obvyklé. <strong>Lidé si na nich staví i domy</strong>. Takový bazén zní dost cool.</p>
<p>Potkávám <strong>krásnou mexičanku</strong> a celou cestu s ní prokecám. Sbalil jsem takovou kočku s mojí španělštinou? To mi dělá dobře… Slečna je pravá mexičanka. Jídlo bez <strong>chilli</strong> ji přijde divné, pije spíš tvrdej a zásadně bez koly.</p>
<p>Potkávám v obchodě <strong>baliče zboží bez ruky!</strong> Lidí bez končetin je ve Střední Americe spousta, ale tohle je extrém.</p>
<p>Nohy mám z celé cesty tak šíleně <strong>poštípané od komárů</strong>, že když v noci začne pršet, vystrčím je ze stanu, ať mi <strong>na ně prší</strong>.</p>
<p>V <strong>Playa de Carmen</strong> jsou hostely dražší. Ale za 10 USD jsme tu našli skvělý hostel, s bazénem, kuchyní, celkově paráda.</p>
<p><strong>Na Mexiku nejvíc</strong> <strong>miluju jídlo</strong>. A ty ceny! Za 10 kč si dáváme výborné empanadas. Oproti Kostarice šílený rozdíl. Hlavně tu všude frčí <strong>street food</strong>. A ceny alkoholu? Super! Dokonce i importované zboží z USA je tu levnější než v USA. Vezu si odsud <strong>José Cuervo</strong> tequilu za 109 pesos. V porovnání s Kostarikou je <strong>4x levnější</strong>. Jo, 4x…</p>
<p>Ale není to dokonalé. Ve Střední Americe moc <strong>nefrčí salámy, párky</strong> a jiné další uzeniny. Do špaget si kupujeme nejlevnější a přesto pro nás drahé párky. <strong>Chutnají jak svíčka</strong>. Nakonec to snědl <strong>chudák pes</strong>.</p>
<p>Playa de Carmen je jedna z <strong>turisticky nejnavštěvovanějších míst na Yucatánu</strong>. Proč? To netuším. Opravdu ošklivá pláž, všude řasy. Hnus. Ale ty holky!</p>
<p><figure>
    <img src="https://yahoodka.cz/wp-content/uploads/2015/02/DSC_1721-1024x685.jpg"
         alt="mexiko mexico playa de carmen nice girl"/> 
</figure>

Holky tu jsou tak pěkný, že je musejí hlídat. Že tu práci ale dělají dobře, co?!</p>
<p>Ráno ke snídani <strong>„Sněz kolik chceš“</strong>. V Mexiku asi nejsou zvyklí na Čechy. A určitě ne na 6 Čechů. Sám jsem snědl 8 toastů, několik vajec a půl sklenice marmelády. <strong>No co, bylo to zadarmo.</strong></p>
<p>Mexiko se mi moc líbilo. Škoda, že jsem neměl víc peněz na procestování celého Mexika. Taky to bylo kvůli cenám za transport <strong>nejdražší část celého výletu</strong>. Stejně jsme si ale vystačili s 30 USD na den. Cena jídla to zase vybalancuje.</p>
<p>Po měsíci skvělého cestování přišel čas se s bandou rozloučit. Oni už letěli „domů“ a mě samotného čekal ještě <strong>Honduras, země s největším počtem vražd na počet obyvatel</strong>.</p>
<p><a href="https://www.flickr.com/photos/bartimar/sets/72157647842577084/">Fotky na Flickru</a></p>
<p><a href="https://www.youtube.com/watch?v=DOjb9hZU23Y&amp;list=PLX6Ph1m5eSmF40lSGGe98bR58bW7Bkg0w&amp;index=15">Videa na youtube</a></p>
<p>Líbil se vám článek? Máte otázky? Rád s čímkoliv pomůžu, na vše odpovím. Budu rád za jakýkoliv feedback.</p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/cestov%C3%A1n%C3%AD/">cestování</a>
          <a href="https://yahoodka.cz/tags/mexiko/">mexiko</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



    </body>
</html>
