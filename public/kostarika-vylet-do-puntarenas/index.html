<!DOCTYPE html>
<html>
    <head>
    <meta charset="utf-8" />
    <meta http-equiv="X-UA-Compatible" content="IE=edge" />

    
    <title>
      
      Kostarika – výlet do Puntarenas - yahoodka blog
      
		</title>

    <meta name="HandheldFriendly" content="True" />
    <meta name="viewport" content="width=device-width, initial-scale=1.0" />
    
    <link rel="stylesheet" type="text/css" href="/assets/css/normalize.css" />
    <link rel="stylesheet" type="text/css" href="/assets/css/icons.css" />
    <link rel="stylesheet" type="text/css" href="/assets/css/screen.css" />
    
    <link href="https://fonts.googleapis.com/css?family=Bree+Serif&subset=latin,latin-ext|Lato:100,100i,300,300i,400,400i,700,700i|Source+Code+Pro:300,400,500,700" rel="stylesheet">
    

    
    <script src="https://cdn.jsdelivr.net/npm/jquery@1.12.4/dist/jquery.min.js"></script>
    <script type="text/javascript" src="/assets/bigfoot/dist/bigfoot.js"></script>
    <link rel="stylesheet" type="text/css" href="/assets/bigfoot/dist/bigfoot-number.css" />
    <script type="text/javascript">
        $.bigfoot();
    </script>
    
    
</head>

    <body class="post-template">
        <header class="main-header">
	<div class="main-header-content">
		<h1 class="blog-title">
			<a href="/">
				
           yahoodka blog
				
			</a>
		</h1>
		<h2 class="blog-description">cestování a studium</h2>
	</div>

	<div class="nav">
    
		
	</div>
</header>

        
<main class="content" role="main">
  <article class="post">
    <header class="post-header">
      
      <h2 class="post-title">Kostarika – výlet do Puntarenas</h2>
      <section class="post-meta">
        <time class="post-date">2014-07-28</time>
      </section>
    </header>
    <section class="post-content">
      <p>V pátek bylo ve škole volno a tak jsme v 6 ráno vyrazili na výlet s Aničkou a Estebanem, naším buddym. Nejdříve jsme jeli do San José autobusem z centra Cartaga. V San José jsme museli dojet lokální linkou na nějaké další nádraží. Autobusy si tu sice jezdí jak chtějí, ale tentokrát jsme měli docela štěstí, nikde jsme moc dlouho nečekali. Tedy krom toho, že s námi jel autobus na benzínku a občas si na zastávkách dal malou pauzu od řízení… Ze San José jsme jeli přímou linkou do Puntarenas, ale vystoupili jsme už ve městečku Esparza, kde Esteban bydlí. Jelikož chtěl k moři o prodlouženém víkendu každý, cesta trvala asi o hodinu déle.</p>
<p>Puntarenas (punta – bod, arenas – písek, písečný bod) je provincie státu <strong>Kostarika</strong> a také současně hlavní město této provincie. Město se nachází západně od Cartaga a je to takový obydlený přístav. Nachází se na pobřeží pacifiku.</p>
<p><figure>
    <img src="https://yahoodka.cz/wp-content/uploads/2014/07/Provincias-Mapa-de-Costa-rica-01.gif"
         alt="Costa Rica provincias - Kostarika"/> 
</figure>

Kostarika – provincie</p>
<p><figure>
    <img src="https://yahoodka.cz/wp-content/uploads/2014/07/Puntarenas-1024x429.png"
         alt="Costa Rica Puntarenas Kostarika"/> 
</figure>

Část města Puntarenas</p>
<p>Dorazili jsme kolem poledne a šli se seznámit s Estebanovou rodinkou. Má dva bratry a moc milou maminku. Jelikož jsou zvyklí obědvat déle, dostali jsme v poledne „malý“ předkrm, míchaná vejce se šunkou a toasty.</p>
<p>Poté jsme si šli prohlédnout Esparzu, je to taková „vesnice“, má 25 000 obyvatel a skoro nic tam není. Když to porovnám například s Benešovem, který má dokonce ještě méně obyvatel, tak tu není vlastně nic. Při naší malé prohlídce se rozpršelo a s dalšími lidmi jsme se mačkali na jediném místě na náměstí, kde nepršelo.</p>
<p><figure>
    <img src="https://yahoodka.cz/wp-content/uploads/2014/07/DSC_7175-1024x682.jpg"
         alt="Costa Rica Kostarika"/> 
</figure>

Vynalézaví ticos</p>
<p>Když trochu přestalo pršet, šli jsme domů na oběd. Oběd byl, jak jinak, opět výborný! To jídlo tady opravdu miluju uplně nejvíc! Začalo ovšem pršet ještě více a my se tak trochu nudili…</p>
<p><figure>
    <img src="https://yahoodka.cz/wp-content/uploads/2014/07/DSC_7176-1024x682.jpg"
         alt="Costa Rica Kostarika heat vedro"/> 
</figure>

Na to, že je tu teď invierno (zima), je tu kurevský vedro</p>
<p>Když se setmělo a konečně přestalo pršet, vzala nás Fofova maminka do Puntarenas, prohlédnout si město v noci. Blesky krásně osvětlovaly moře a lodě nádherně svítily do tmy.</p>
<p>Samozřejmě jsme si v přístavu dali jídlo a pití. Měli jsme ovocné koktejly, zmrzliny a k jídlu platánové placičky s masem a fazolema. Miluju platány, proč je nemáme v ČR? Je to skvělá věc!</p>
<p>Druhý den jsme vstali rovnou na snídani, v deset. Zase začalo pršet a podle předpovědi mělo pršet celý den, celou sobotu i neděli. To počasí opravdu nic moc, navíc bylo ukrutný vedro, větráky v domě jely naplno.</p>
<p>Když trochu přestalo pršet a nám se konečně podařilo ukecat domácí na cestu na pláž, tak jsme vyrazili na trh a nakoupili nějaké ovoce s sebou k jídlu. Taky jsme koupili nějaké zvláštní pití, sice píšou, že je to 100% přírodní příchuť, ale nějak se mi to nezdálo.</p>
<p><figure>
    <img src="https://yahoodka.cz/wp-content/uploads/2014/07/14759959842_06ee7e79eb_o-e1406588344870-768x1024.jpg"
         alt="Costa Rica Kostarika"/> 
</figure>

Squirt – 100% sabores naturales</p>
<p>Když už jsme je konečně vykopali z domu a jeli na pláž, bylo už odpoledne. Na pláži bylo celkem dost odpadků a nebyl to žádný zázrak, ale bylo to fajn. Bylo pod mrakem a teplota vzduchu tak akorát, moře však bylo pěkně teplé :) Hezky jsme si to užili.</p>
<p><figure>
    <img src="https://yahoodka.cz/wp-content/uploads/2014/07/rybka-1024x682.jpg"
         alt="Costa Rica Kostarika playa"/> 
</figure>

Jednu rybku od Ivči jsem poslal do Pacifiku</p>
<p>Potom co Anička zdatně vycouvala autem s automatickou převodovkou, jsme je ještě přemluvili na Puntarenas ve dne. Není to tam moc velké, tak jsme si víceméně prohlédli to co včera, ale udělali několik fotek, které jsou na Flickru v odkazu dole. Taky je tam šíleně moc pelikánů. Ani nevím, koho napadl tak debilní nápad, že je vyfotíme zespoda.</p>
<p><figure>
    <img src="https://yahoodka.cz/wp-content/uploads/2014/07/10572189_10204100302328984_742506281_n.jpg"
         alt="Costa Rica Kostarika"/> 
</figure>

Posrán pelikánem, zkušenost k nezaplacení, dokonce to prý přináší štěstí</p>
<p>Když jsme se vraceli, už se stmívalo. Měli jsme opět výbornou večeři, kterou nám připravila Fofova maminka – rýže, pořádný kus masa a chimichurri.</p>
<p>Poté jsme vyrazili do baru, jelikož Anička měla svátek a taky proto, že jsme se chtěli trochu opít :P Byl celkem problém vysvětlit Kostaričanům, co je to svátek a proč se to slaví, ale já to vlastně taky nevím… Našli jsme celkem hezký a drahý bar v centru Esparzi. „Holky“ si dali nějaké drinky a já si frčel jen piva. Jo, malý, drahý a hnusný piva. Nestačilo mi to ani na to, abych šel tancovat. Večer se moc vydařil, bylo to super :)</p>
<p>Jelikož mělo zase pršet, nebylo tam už moc věcí k vidění a taky se nám už trochu chtělo „domů“, k úkolům, vstali jsme ráno brzy a vydali se na autobus. Fofo nás měl vyprovodit, ale v domě jsme ho nenašli, nejspíš někde po párty přespal :)</p>
<p>Vůbec jsme nevěděli kam a kdy máme jet, kde přestoupit a nikdajs nikec, ale nakonec jsme se celkem rychle zase vrátili do našeho Cartaga, dali si oběd v Taco Bell a nakoupili ovoce v mercadu na večeři :)</p>
<p>Byl to skvělej víkend, ale…</p>
<p>Kdybychom se nesnažili neustále vykopat rodinu z baráku a neslibovali jim, že už opravdu nebude pršet, tak bychom možná byli zalezlí v domě celou dobu a neviděli vůbec nic. Na tohle si musíme dát pozor, jakmile se někdo bude zdráhat, je lepší vyrazit bez něj. Je to tu hodně vidět, pozdní vstávání, pozdní jídlo, lenivější přístup. My jsme tu, abychom si to tu užili naplno a tak je lepší někdy to vzít na sebe a vyrazit bez ticos :)</p>
<p>Více fotek opět na <a href="https://www.flickr.com/photos/bartimar/sets/72157645973180274/">Flickru</a></p>

    </section>
    <footer class="post-footer">
      <section class="tags post-meta">
        Tagged
        <a href="https://yahoodka.cz/tags/cestov%C3%A1n%C3%AD/">cestování</a>
          <a href="https://yahoodka.cz/tags/kostarika/">kostarika</a>
          
      </section>
    </footer>
  </article>
</main>

        <footer class="site-footer">
  <section class="rss"><a class="subscribe-button icon-feed" href="/index.xml"></a></section>
  
  
  <section class="copyright">&copy; 2020 yahoodka blog</section>
  <section class="poweredby"><a href="https://github.com/nirocfz/arabica">Arabica</a> theme by Sean Lunsford. Published with <a href="https://gohugo.io">Hugo</a>.</section>
</footer>



    </body>
</html>
